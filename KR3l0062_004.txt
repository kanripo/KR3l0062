# -*- mode: mandoku-view; -*-
#+TITLE: 揮麈前錄
#+DATE: 2015-09-12 00:24:52.792979
#+PROPERTY: ID KR3l0062
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB07n0621-004揮塵錄前錄-卷四.
<pb:KR3l0062_SBCK_004-1a>¶
揮麈前録卷之四¶
　　　　　　汝　隂　王　明清¶
王絲字敦素越之蕭山人景祐&KR0004;爲縣令㑹&KR0010;歉絲¶
每家支錢一千以濟之期以明年夏輸絹壹匹邑¶
　人大受其惠稱爲德政繇此當路薦之蓋是時一¶
縑售價不逾其數爾仕止郎曹典州而巳范文正¶
公爲作墓誌具載其事王荆公當國倣其法施之¶
天下號爲和買乆之本錢旣不復俵且有折帛之¶
害丗誤𫝊始於王儀仲(素)儀仲文正公之子早即¶
貴逹未甞爲邑官至八座没謚懿敏國史本傳可¶
考其子鞏字定國與東坡先生游李定字仲求洪¶
<pb:KR3l0062_SBCK_004-1b>¶
　州人晏元獻公之甥文亦竒欲預賽神㑹而蘇子¶
　美以其任子距之致興大獄梅聖俞謂一客不得¶
　食覆鼎傷衆賔者也其孫即商老(彭)以詩名列江¶
　西派中又李定字資深元豐御史中丞其孫方叔¶
(正民)兄弟皆顯名一時楊州人又李定嘉祐治平¶
　以來以風采聞甞遍歷天下諸路計度轉運使官¶
制未行老于正卿乃敦老(如岡)之祖盖濟南人也¶
同姓名者凡三人丗亦多指而爲一不可不辯(李)¶
(陽翟人東坡先生門下士亦字方叔兩/方叔俱以文鳴詩章又多互傳於丗)¶
郭稹字仲微仕至龍圗閣學士權知開封府幼孤母¶
邊更嫁王氏旣而母亡稹解官服䘮知禮院宋祁¶
<pb:KR3l0062_SBCK_004-2a>¶
　言稹服䘮爲過禮請下有司愽議因馮元等奏聽¶
　解官申心䘮始此¶
太祖皇帝立極之&KR0004;西蜀未下益州三泉縣令間道¶
　馳&KR0016;齎賀表率先至闕下　上大喜平蜀後詔令¶
　三泉縣不𨽻州郡遇賀慶許發表章直逹榻前至¶
　今甲令毎於諸州軍監下注云三泉縣同是矣元¶
　符末龔言序爲縣尉婦弟江端本子之薄遊至邑¶
　令簿素與龔不叶相帥遊山經𪧐未回龔攝縣事¶
　忽赦書至　徽宗登寳位龔即宣詔稱賀偶未有¶
　子亟令子之奉表詣都令歸巳無及銓曹以&KR0004;品¶
　官無奏異姓無服親之文沮之子之早&KR0018;俊名曾¶
<pb:KR3l0062_SBCK_004-2b>¶
文肅當國爲將上取旨特&KR0024;河南府助教今之上¶
　州文學也後子之官與職俱至正郎一時以爲異¶
事紹興&KR0004;四川制司建言陞縣爲軍失　祖宗之¶
指矣¶
張逸字天隱鄭州人登進士初甞以樞宻直學士知¶
益州蜀人諳其民風華陽縣郷長殺人誣道旁者¶
縣吏受財獄具乃令殺人者守囚逸曰囚色寃守¶
者氣不直豈守者殺人乎囚始敢言而守者果服¶
　立誅之蜀人以爲神歳飢民多殺耕牛食之犯者¶
皆配𨵿中逸奏民殺牛以活將廢穡事今&KR0010;小稔¶
請一切放還復其業報可凡四守益州逸子峋嵫¶
<pb:KR3l0062_SBCK_004-3a>¶
亦有顯名于丗嵫諸孫即端明殿學士澄也¶
兩朝史章文憲(得象)傳末云初閩人謡曰南臺沙合¶
　出宰相至得象相時沙湧可渉政和六年沙復湧¶
　巳而余丞相(深)大拜十餘年前外舅方公務德帥¶
福唐南臺沙忽再湧巳而朱漢章葉子昂相繼登庸¶
昔人最重契義朋從年長則以兄事之齒少以弟或¶
友呼焉父之交遊敬之爲丈見之必拜執子姪之¶
禮甚恭丈人行者命與其諸郎遊子又有孫各崇¶
輩行略不紊亂如分守之嚴舊例書札止云啓或¶
止稍尊之則再拜雖行髙而位崇者不過曰頓首¶
再拜而巳非父兄不施覆字宰輔以上方曰台&KR0049;¶
<pb:KR3l0062_SBCK_004-3b>¶
　餘不敢也前輩名卿尺牘中可考今俱不然誠可¶
　太息¶
太平興國六年五月詔遣供奉官王延德殿前承旨¶
　白勲使髙昌雍熈元年四月延德等叙其行程來¶
　上云初自夏州歴玉亭鎮次歷黃羊平其地平而¶
産黃羊度砂磧無水行人皆載水凡二日次都囉¶
囉族漢使過者遺以財貨謂之打當次歷茅家喎¶
子族臨黃河以羊皮爲囊吹氣實之浮於水或以¶
囊馳牽木栰而度次歷茅女王子開道族行入六¶
窠砂砂深三尺馬不能行行者皆乗槖駝不育五¶
穀砂中生草名登相收之以食次歷樓子山無居¶
<pb:KR3l0062_SBCK_004-4a>¶
　人行砂磧中以日爲占旦則背日暮則向日日下¶
　則止又行望月亦如之次歷卧羊梁劾特族地有¶
　都督山唐回鶻之地次歷太子大蟲族接契丹界¶
　人衣尚錦綿器用金銀馬乳釀酒飲之亦醉次歷¶
　屋地目族蓋逹于于越王子之子次至逹于于越¶
　王子族此九族逹靼中尤尊者次歷拽利王子族¶
　有合羅川唐回鶻公主所居之地城基尚在有湯¶
　泉池𫝊曰契丹舊爲回紇牧羊逹靼舊爲回紇牧¶
　牛回紇徙甘州契丹逹靼遂各爭長攻戰次歷阿¶
　墩族經馬鬃山望郷嶺嶺上石庵有李陵題字處¶
　次歷格囉美源西方百川所㑹極望無際鷗鷺鳬¶
<pb:KR3l0062_SBCK_004-4b>¶
　鴈之𩔖甚衆次至托邊城亦名李僕射城城中首¶
　領號通天王次歷小石州次歷伊州州將陳氏其¶
　先自唐開元二年領州凡數十丗唐時詔勑尚在¶
　地有野&KR0345;生苦參上可爲綿帛有羊尾大而不能¶
　走尾重者三斤小者一斤&KR0079;如熊白而甚美又有¶
　勵石剖之得賔鐡謂之喫鐵石又生胡桐樹經雨¶
　即生胡桐律次歷益都次歷納職城在大患&KR0017;魅¶
　磧之東南望玉門𨵿甚近地無水草載粮以行凡¶
　三日至思谷曰避風驛本俗法試出詔押御風御¶
　風乃息凡八日至澤田寺髙昌聞使至遣人來迎¶
　次歷寳莊又歷六鍾乃至髙昌髙昌即西州也其¶
<pb:KR3l0062_SBCK_004-5a>¶
　地南距于闐西南距大石波斯西距西天步露沙¶
　雪山葱嶺皆數千里地無雨雪而極熱每盛暑人¶
　皆穿池爲穴以處飛鳥羣萃河濵或起飛即爲日¶
　氣所爍墜而傷翼屋室覆以白堊開寳二年雨及¶
　五寸即廬舎多壞有水岀金嶺導之周繞國城以¶
　漑田園作水磑地産五榖惟無喬麥貴人食馬餘¶
　食牛及鳬鴈樂多箜篌出貂䑕白㲲綉文花蘃布¶
　俗多&KR0016;射婦人戴油帽謂之蘇幕遮用開元七年¶
　曆以三月九日爲寒食餘二社冬至亦然以銀或¶
　鍮爲筒貯水激以相射或以水交潑爲戲謂之壓¶
　陽氣去病好遊賞行者必抱樂器佛寺五十餘區¶
<pb:KR3l0062_SBCK_004-5b>¶
　皆唐朝所賜額寺中有大藏經唐韻玉篇經音等¶
　居民春月多遊羣聚遨樂於其間遊者馬上持弓¶
　矢射諸物謂之穰灾有勑書樓藏唐太宗明皇御¶
　扎詔勑緘鎻甚謹後有摩尼寺波斯僧各持其法¶
　佛經所謂外道者也統有南突厥北突厥大衆熨¶
　小衆熨様磨割禄&KR0219;戞司末蠻格哆族預龍族之¶
　名甚衆國中無貧民絶食者共振之人多壽考率¶
　百餘歳絶無夭死時四月獅子王避暑於北廷以¶
　其舅阿多于越守國先遣人致意於延德曰我王¶
　舅也使者拜我乎延德曰持朝命而來禮不當拜¶
　復問曰見王拜乎延德曰禮亦不當拜阿多于越¶
<pb:KR3l0062_SBCK_004-6a>¶
　復數日始出相見然其禮頗恭獅子王邀延德至¶
　其北庭歷交河州凡六日至金嶺口寳貨所出又¶
　兩日至漢家寨又五日上金嶺温嶺即多雨雪上¶
　有龍王刻石記云小雪山也嶺上有積雪行人皆¶
　服毛𦋺度嶺一日至北廷憇髙臺寺其王烹羊馬¶
　以具饍尤豐㓗地多馬王及王后太子各養馬牧¶
　放於平川中彌亘百餘里以毛色分别爲羣莫知¶
　其數北廷川長廣數千里鷹鷂鵰鶻之所生多美¶
　草下生花砂䑕大如䨲鷙禽捕食之其王遣人來¶
　言擇日以見使者願無訝其淹乆至七日見其王¶
　及王子侍者皆東向拜受賜旁有持磬者擊以節¶
<pb:KR3l0062_SBCK_004-6b>¶
　拜王聞磬聲乃拜旣而王之兒女親屬皆出羅拜¶
　以受賜遂張樂飲燕爲優戲至暮明日泛舟於池¶
　中池四面作鼓樂又明日遊佛寺曰應運㤗寜之¶
　寺正觀十四年造北廷北山中出&KR1504;砂山中常有¶
　煙氣涌起而無雲霧且又光&KR0395;&KR0002;炬照見禽䑕皆¶
　赤采&KR1504;砂者著木㡳鞵&KR0002;皮爲底者即焦下有穴¶
　生淸泥出穴外即變爲砂石土人取以治皮城中¶
　多樓䑓草木人白晳端正惟工巧善治金銀銅鐵¶
　爲器及攻玉善馬直絹一疋其駑馬充食者纔直¶
　一丈貧者皆食肉西抵安西即唐之西境七月令¶
　延德先還其國其王始至亦聞有契丹使來脣缺¶
<pb:KR3l0062_SBCK_004-7a>¶
　以銀葉蔽之謂其王曰聞漢遣使入達靼而道出¶
　王境誘王窺邊冝早送至達靼無使乆留因云髙¶
　敞本漢土漢使來覘視封域將有異圗王當察之¶
　延德偵知其語因謂王曰犬戎素不順中國今乃¶
　反間我欲殺之王固勸乃止自六年五月離京師¶
　七年四月至髙昌所歷以詔賜諸蕃君長襲衣金¶
　帶贈帛八年春與其謝恩使凡百餘人復循舊路¶
　而還雍熈元年四月至京師延德初至逹靼之境¶
　頗見晉末䧟虜者之子孫咸相率遮迎獻飲食問¶
　其郷里親戚意甚悽感留旬日不得去延德之自¶
　叙云此雖載于　國史而丗莫熟知用書于編以¶
<pb:KR3l0062_SBCK_004-7b>¶
俟通道九夷八蠻將使指者或取諸此焉¶
紹興丙辰明清甫十&KR0010;時朱三十五丈希真徐五丈¶
敦立俱爲正字來過先人先人命明清出拜二公¶
詢以國史中數事隨即應之無遺繇是受二公非¶
常之知于弱齡希真之相予多見其詞翰中後二¶
十年明清爲方壻敦立守滁陽以書與外舅云聞¶
近納某字之子爲壻豈非字仲言者乎具道疇昔¶
時事且過相溢美又數年敦立爲貳卿明清偶訪¶
之坐間忽發問曰度今此居號侍郎橋何邪明清¶
即應以　仁宗朝郎簡杭州人以工部侍郎致仕¶
居此里人德之遂以名橋又問郎表德謂何明清¶
<pb:KR3l0062_SBCK_004-8a>¶
　云兩朝國史本𫝊字簡之王荆公集中有&KR0009;郎簡¶
　之詩甚稱其賢少焉司馬季思來其去復問明清¶
　云温公兄弟何以不連名明清荅以温公之父天¶
章公生于秋浦故名池從子校理公生于郷中名¶
　里天章長子以三月一日生名旦後守宛陵生仲¶
　子名宣晚守浮光得温公名光承平時光州學中¶
有温公祠堂存焉敦立大喜曰皆是也且顧坐客¶
　云卒然而酬愽聞如此可謂俊人矣烏乎敦立今¶
墓木將拱言之於邑¶
郭熈𦘕山水名盛昭陵時嘗爲翰林院待詔熈寧初¶
其子思登進士第至龍圗閣直學士更帥三路旣¶
<pb:KR3l0062_SBCK_004-8b>¶
貴廣以金帛收贖熈之遺筆以藏於家繇是熈之¶
𦘕人間絶少思亦多材藝有𥬇談可用集行於丗¶
元祐中吕微仲當軸其兄大忠自陜漕入朝微仲虚¶
正寑以待之大忠辭以相第非便微仲云界以中¶
霤即私家也卒從微仲之請時安厚卿亦在政府¶
　父日華尚康寕且具慶焉厚卿夫婦偃然居東序¶
時人以此別二公之賢否¶
姚寛令威明清先友也著西溪殘語考古今事㝡爲¶
詳備其間一條云舊於㑹稽得一石碑論海潮依¶
附隂陽時刻極有理不知其誰氏復恐遺失故載¶
　之觀古今諸家海潮之說多矣或謂天河激湧(葛/洪)¶
<pb:KR3l0062_SBCK_004-9a>¶
(潮/說)亦云地機翕張(見洞眞/正一經)盧肇以日激水而潮生¶
　封演云月周天而潮應挺空入漢山湧而濤隨(施/師)¶
(謂僧隱/之之言)析木大梁月行而水大(見竇叔/蒙濤志)源殊𣲖異¶
　無所適從索隱探微宜伸&KR0192;論大中祥符九年冬¶
　奉詔按察嶺外甞經合浦郡(廉州)㳂南溟而東過¶
　海康(雷州)歷陵水(化州)渉恩平(恩州)住南海(廣州)¶
　迨由龍川(惠州)抵潮陽(潮州)洎出守㑹稽(越州)移¶
　蒞句章(明州)是以上諸郡皆㳂海濵朝夕觀望潮¶
　汐之&KR0049;者有日矣(汐音夕/潮退也)得以求之刻漏究之消¶
　息(消息/進退)十年用心頗有凖的大率元氣嘘吸天隨¶
　氣而漲歛&KR0538;渤往來潮順天而進退者也以日者¶
<pb:KR3l0062_SBCK_004-9b>¶
　重陽之母隂生於陽故潮附之於日也月者太隂¶
　之精水者隂故潮依之於月也是故隨日而應月¶
　依隂而附陽&KR0313;於朔望消於朏(敷尾/切)魄於上下&KR0076;¶
　息於輝朒(女六切朔而/日見東方)故潮有大小焉今起月朔¶
　夜半子時潮平於地之子位四刻一十六分半月¶
　離於日在地之辰次日移三刻七十二分對月到¶
　之位以日臨之次潮必應之過月望復東行潮附¶
　日而又西應之至後朔子時四刻一十六分半日¶
　月潮水亦俱復㑹於子位於星知潮當附日而右¶
　旋以月臨子午潮必平矣月在卯酉汐必盡矣或¶
　遲速消息又小異而進退盈虚終不失於時期矣¶
<pb:KR3l0062_SBCK_004-10a>¶
　或問曰四海潮平來皆有漸唯浙江濤至則亘如¶
　山岳&KR0108;如雷霆水岸橫飛雪崖傍射澎騰奔激吁¶
　可畏也其可怒之理可得聞乎曰或云夾岸有山¶
　南曰龕北曰赭二山相對謂之海門岸狹勢逼湧¶
　而爲濤耳&KR0002;言狹逼則東&KR0538;自定海(縣名屬/四明郡)吞餘¶
　姚奉化二江(江以縣爲名一屬/㑹稽一𨽻四明)侔之浙江尤甚狹逼¶
　潮來不聞濤有聲耳今觀浙江之口起自纂風亭¶
(地名屬/㑹稽)北望嘉興大山(屬秀/州)水闊二百餘里故海¶
　商舶船怖於上潬(水中沙爲/潬徒旱切)惟泛餘姚小江易舟¶
　而浮運河逹于杭越矣蓋以下有沙潬南北亘乏隔¶
　礙洪波蹙遏潮勢夫月離震兊他潮巳生惟浙江水¶
<pb:KR3l0062_SBCK_004-10b>¶
　未洎月徑潮巽潮來巳半濁浪推滯後水益來於是¶
　溢於沙潬猛怒頓湧聲勢激射故起而爲濤耳非江¶
　山淺逼使之然也宜哉令威以該洽聞于時恨不能¶
　知其人明淸心謂必機博之人後以　眞宗實録考¶
　之大中祥符九年以燕肅爲廣東提㸃刑獄遂取¶
　兩朝史燕公𫝊觀之果嘗自知越州移明州卷末又¶
　云甞著海潮論海潮圗並行于丗則知爲燕無疑¶
　　明清乾道丙戌冬奉親㑹稽居多暇日有親朋來¶
　　過相與悟言可紀者歸考其實而筆録之隨手盈¶
　　秩不忍棄去遂名之曰揮麈録非所以爲書也長¶
　　至日　明清識¶
<pb:KR3l0062_SBCK_004-11a>¶
　　右揮麈録一編汝隂王仲言所作也紹興辛丑¶
　　逈侍叔父尉剡叔父出仲言昆仲詩詫曰此皆¶
　　小汝&KR0002;干&KR0010;雪溪先生諸子也逈茫然自失其¶
　　後得與仲信仲言游雖服其該洽當時未知學¶
　　問之有味也越二十年逈塵忝末科試吏于淮¶
　　壖得奉行政事之在民者因讀荀卿子書曰法¶
　　不貳後王又讀宣王詩曰周道粲然復興於是¶
　　思熟於本朝典故者以講論學問士夫間訪¶
　　之未𫉬也忽仲言出示此書乃平昔之所期不¶
　　謂近出於朋舊之中喜可知也雖然僕有疑焉¶
<pb:KR3l0062_SBCK_004-11b>¶
　　仲言冨於春秋冝以壯烈上佐時用何遽留心¶
　　於著述&KR0002;僕軰衰老不適用乃可娯意於蕳𠕋¶
　　之間耳仲言其懋哉乾道己丑八月左文林郎¶
　　饒州德興縣丞沙隨程逈可乆跋¶
　　九悳素聞仲言多識前言往行真好古愽雅君¶
　　子願從下風聽餘論聞所未聞爲有日矣今幸¶
　　同僚于此謂可破此願也而郡邑相距餘一舎¶
　　仲言入郭有時不得朝夕見斯心竟未能满間¶
　　從清流王孟玉借揮麈録觀之殆所謂窺豹一¶
　　斑者因手抄之古人有云不見異人當得異書¶
<pb:KR3l0062_SBCK_004-12a>¶
　　今也見其人得其書何喜如焉因誌于後傾囷¶
　　倒廪尚兾自此無靳也迪功郎髙郵軍教授臨¶
　　汝郭九悳書¶
　　　　李賢良簡¶
　　垕拜手昨日辱下頋殊恨不&KR0323;經夕伏惟台&KR0049;¶
　　客况萬福宣政從臣出處極爲詳備受賜甚多¶
　　揮麈録昨晩與老人伏讀共歎該洽如垕輩可¶
　　知愧矣鄭公之說甚善切幸小留以容乞靈龍¶
　　山俯就食其禄可也一二同舎郎與凡厚善皆¶
　　以爲喜老人亦約同白廟堂且喻意京兆來早¶
<pb:KR3l0062_SBCK_004-12b>¶
　　幸過此共飯巳約叔度欵宏論不宣垕上覆仲¶
　　言簽判學士契兄¶
　　　　王知府自跋¶
　　丘明子長班范陳壽之書不經它手故議論歸¶
　　一自唐太宗脩晉書置局設官雖房元齡禇遂¶
　　良受詔而許敬宗李義府之徒厠迹其間文字¶
　　交錯約史自此失矣劉煦之唐書薛居正之五¶
　　代史號爲二氏而職長監脩未始措辭嘉祐重¶
　　命大儒再新唐史歐陽文忠宋景文各析紀傳¶
　　故直筆紏繆之書出¶
<pb:KR3l0062_SBCK_004-13a>¶
　　國朝　三朝史爲大典之冠而進呈於天聖垂¶
　　簾之際名臣大節無所叙録居多或有一事見¶
　　之數傳褒貶異同自建隆抵于元符信史婁更¶
　　先人於是　七國朝史述焉直欲追倣遷固鋪¶
　　張&KR0045;厲爲無窮之觀雖前日宗工筆削不敢更¶
　　易但益以遺落損其重&KR0232;如一姓父子兄弟附¶
　　于本傳之次増以宗室宰執世系與夫陟黜歳¶
　　月三表如唐書之制紹興戊午中執法常公聞¶
　　其事　詔奉祠中視史官之秩　尚方給扎奏¶
　　御及半而一秦專柄不盡以所著逹于　乙覧¶
<pb:KR3l0062_SBCK_004-13b>¶
　　獨存副本私室先人弃世野史之禁興告訐之¶
　　風熾薦紳重足而立明清兄弟居蓬衣白亡所¶
　　掩匿手澤不復敢留悉化爲煙霧又十五年巨¶
　　援没而公道開再　命㑹稽官以物辦訪遺書¶
　　于家但記憶殘缺以&KR0024;𠕋府之𨵗而巳故舊文¶
　　居多此舉蓋自先祖早授學於六一翁之門命¶
　　意本于六一其後先人承之故先人遷官制云¶
　　汝好古愽雅自其先世属詞比事度越軰流痛¶
　　哉斯文雖不傳於後代而　王言可訓于萬丗¶
　　也明清弱齡過庭前言往行探㝷舊事&KR1007;夕剽¶
<pb:KR3l0062_SBCK_004-14a>¶
　　聆多歷年所憂苦摧挫萬事瓦解不自意全莫¶
　　能髠鈐以續先志乾道之初竊叢祠之禄偏奉¶
　　山隂親朋相過抵掌劇談偶及昔聞間有可記¶
　　隨即考而筆之曰揮麈録故人程逈可乆知名¶
　　士也覽而大喜手録而識于後繇是流傳又甞¶
　　取司馬文正公百官公卿表與夫陳龢叔及紹¶
　　興拜罷録叅考弼臣進退次第年月列爲四圗¶
　　表置之坐隅以便觀覽今鏤板于閩蜀江浙矣¶
　　丁酉春覔官　行都𫉬登太史李公仁甫之門¶
　　命與其子仲信遊㫪容間偶岀二編公一見稱¶
<pb:KR3l0062_SBCK_004-14b>¶
　　道再三且以宣政名卿出處下詢如黃寔章子¶
　　厚之甥不麗其舅而卒老于外方軫蔡元長之¶
　　姻婭引登言路而首論其非遂罹逺竄潘兊朱¶
　　勔里人不登其門而擯斥李森爲中司不肯觀¶
　　望王黼窮鄧之綱之獄而&KR0013;逐燕雲之役蓋(成/於)¶
　　　王寀之枉繇盛章父子欲害劉炳兄弟丗皆¶
　　亡其事跡明清不量其愚爲&KR0115;捜倫𩔖凡二十¶
　　餘條摭據依本末告之公益喜大加敬歎又云¶
　　僕兼攝天官覩銓牓有臨安龍山監稅見次君¶
　　可俯就但食其禄而相與討論徐請君于朝以¶
<pb:KR3l0062_SBCK_004-15a>¶
　助我明清力辤以名迹不正且非其人而歸未¶
　幾公父子俱去國明清餞别于秀州之杉青閘¶
　下舟中相持悵然後數年仲信没于蜀公後雖¶
　復召領史局而明清適官逺外參辰一見方欲¶
　造公而公巳下丗比焉試邑窮塞公事無多飜¶
　篋復見舊藁愴念父祖以來平生用心嗟夫師¶
　友之淪没言猶在耳孰令聽之邪投老殘年感¶
　歎之餘姑以胷中所存識左方後之&KR0259;者亦將¶
　太息于斯作淳熈乙巳中元日朝請大夫主管¶
　台州崇道觀汝隂王明清書¶
<pb:KR3l0062_SBCK_004-15b>¶
¶
揮麈前録卷之四¶
<pb:KR3l0062_SBCK_004-16a>¶
