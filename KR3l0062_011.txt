# -*- mode: mandoku-view; -*-
#+TITLE: 揮麈前錄
#+DATE: 2015-09-12 00:24:53.120476
#+PROPERTY: ID KR3l0062
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB07n0622-011揮塵錄後錄-卷六.
<pb:KR3l0062_SBCK_011-1a>¶
揮麈後録卷之六¶
(八八)汝　隂　王　明清¶
韓持國旣以忠憲任爲將作監主簿少年清修不復¶
　以軒冕爲意將四十矣猶未出仕宋元憲欲薦孔¶
　寧極(&KR0776;)偶&KR0026;其詩卷廼得持國所和篇誦之大喜¶
　遂捨寧極而薦持國繇是賜第入館嘉祐中與司¶
　馬文正吕正獻王荆公号爲四友元祐初登政府¶
　後坐弃地入黨籍謫居均州遇赦復官以朝議大¶
　夫致仕年八十四以卒甞語其壻王仲&KR0211;寔曰以¶
　昔日受命覃恩上課計以&KR0010;月&KR0009;禄恰及是官復¶
　何憾邪元龍元吉即其後也(楊如晦云)¶
<pb:KR3l0062_SBCK_011-1b>¶
仁宗朝侍御史王平字保衡&KR0049;官人　章聖時初爲¶
(八九)許州司理參軍里中女乗驢單行盗殺諸田間禠¶
　其衣而去驢逸田旁家収繫之吏捕得驢指爲殺¶
　女子者訊之四旬田旁家認収繋其驢實不殺女¶
　子保衡意疑甚以狀白府州將老吏素彊了不之¶
　聽趣令具獄保衡持益堅老守怒曰&KR0122;懦耶保衡¶
　曰坐懦而奏不過一免耳與其阿旨以殺無辜又¶
　䧟公於不義校其輕重孰爲愈邪州將因不能奪¶
　後數日河南移迯卒至許劾之乃實殺女子者田¶
　旁家得活後因衆見州將謝曰微司理嚮幾悞殺¶
　平人此與夫錢淡成何異位雖不顯保衡娶曾氏¶
<pb:KR3l0062_SBCK_011-2a>¶
　宣靖之妹生三子回字深父冏字于直向字容季¶
　俱列兩朝史儒學傳所著書傳于薦紳爲多深父¶
　子汶字道原詩文尤竒有集先人作序行於丗隂¶
(九十)德之報有從來矣¶
李邯鄲命諸子名丗人難曉後見孫長文云邯鄲之¶
　長子壽朋取三壽作朋之義次子復圭本三復白¶
　圭㓜子徳芻以三德苾芻其指如此冝乎人所不¶
(九一)解也¶
司馬温公元豐末來京師都人疊足聚&KR0026;即以相公¶
　目之馬至於不能行謁時相於私苐市人登樹騎¶
　屋窺瞰人或止之曰吾非望而君所願識者司馬¶
<pb:KR3l0062_SBCK_011-2b>¶
　相公之風采耳呵叱不退屋瓦爲之碎樹枝爲之¶
(九二)折一時得人之心如此(晁武于云)¶
温公在相位韓持國爲門下侍郎二公舊交相厚温¶
　公避父之諱毎呼持國爲秉國有武人陳&KR0250;省中¶
　詞色頗厲持國叱之曰大臣在此不得無禮温公¶
　作皇恐狀曰吾曹叨居重位覆餗是虞詎可以大¶
　臣自居邪秉國此言失矣非所望也持國愧歎乆¶
(九三)之於此亦見公之不自矜也(李粹伯云)¶
王荆公在金陵有僧清曉於鍾山道上見有童子數¶
人持幡幢羽盖之属僧問之曰往迎王相公幡上¶
書云中含法姓外習塵氛到寺未乆聞荆公薨(薛/大)¶
<pb:KR3l0062_SBCK_011-3a>¶
(受叔器云其婦/九四翁蔡文饒目覩)¶
晏元獻父名固在相位有朝士乃固始人往謁元獻¶
　問其郷里朝士曰本貫固縣元獻怒曰豈有人而¶
諱始字乎盖其始欲避之生獰誤以應也前人亦¶
　甞記之又元厚之作叅知政事日有下狀陳乞恩¶
　例者啓曰爲部中不肯依元降&KR0562;揮厚之亦怒曰¶
(九五)止爲汝不依元降　&KR0562;揮耳(粹伯云)¶
治平中有時君卿者鄭州人與王才叔廣淵爲中表¶
　游學郡庠坐法&KR0013;笞以善筆札去爲頴邸書史&KR0073;¶
　陵以其有士風每與之言時王荆公賢譽翕然君¶
　卿數稱道于　上前宸心繇是注意踐祚之後驟¶
<pb:KR3l0062_SBCK_011-3b>¶
　加信任然&KR0004;非荆公結之而才叔是時亦光顯矣¶
　君卿後至正任團練使卒于元祐間　哲宗實録¶
　有傳存焉其子希孟以毉學及第南渡後康志升¶
　&KR0098;之帥浙西辟爲機幕明受之變樓上廼有從逆¶
　之言爲章冝叟&KR0105;斥退者復辟之&KR0004;流于嶺外冝¶
(九六)叟繇此大用¶
蔡持正之父黃裳任陳州録事叅軍年逾七十陳恭¶
　公自元台岀爲郡守見其老不任職揮之令去黃¶
裳猶豫間恭公云倘不自列當具奏牘竄斥黃裳¶
　即上掛冠之請以太子右賛善大夫致仕今之通¶
　直郎也&KR0114;居于陳力教二子持正與碩苦貧困饘¶
<pb:KR3l0062_SBCK_011-4a>¶
　粥不繼乆之持正登第黄裳臨終戒以必報陳氏¶
　其後持正登政路恭公之子丗儒以羣婢殺其所¶
　生坐獄而丗儒知而不發持正請并坐神宗云¶
　執中止一子留以存&KR0021;祀如何持正云五刑之贖¶
　三千其罪莫大於不孝其可赦邪竟寘極典丗儒¶
　子後以娶宗女&KR0024;武官或云大將陳思恭即其孫¶
(九七)思恭子&KR0027;年甞爲東宫春坊(孫長丈云)¶
熈寧中王和父尹開封忽内降付下文字一紙云武¶
　德卒&KR0023;之于宫墻上陳首有欲謀亂者姓名凡數¶
　十人和父令宻䆒其徒皆無蹤迹獨有一薛六郎¶
　者居甜水巷以典庫爲業和父令以禮呼來至廷¶
<pb:KR3l0062_SBCK_011-4b>¶
　下問之云汝平日與何人爲&KR0072;薛云老矣未甞妄¶
　出門&KR0004;無仇怨再三詢之云有族妹之子淪落在¶
　外旬日前忽來見投貸貣不從怒罵而去&KR0004;亦無¶
　他和父云即此是也令釋薛而追其甥方在瓦市¶
　觀傀儡戲才十八九矣捕吏以手從後拽其衣帶¶
　回頭失聲曰豈非那事踈脫邪旣至不訊而服和¶
　父曰小鬼頭没三思至此何必窮治杖而遣之一¶
(九八)府歎伏(劉季髙云)¶
汪輔之宣州人少年有俊聲皇祐中覔舉開封以周¶
　以宗強爲賦題場中大得意旣出宣言于衆必爲¶
解魁偶與數客飲于都城所謂壽州王氏酒樓聞¶
<pb:KR3l0062_SBCK_011-5a>¶
隣閤有呉音士人亦同&KR0163;試者誦其所作輔之方¶
舉酒失措墜桮即就約共坐詢其姓氏乃云湖州¶
　進士沈&KR0004;也輔之云適聞公程文必奪我首薦然¶
我亦須作第二人後數日榜出果然是汪輔之登¶
第熈寧中爲職方郞中廣南轉運使蔡持正爲御¶
　史知雜摭其謝上表有清時有味白首無能以謂¶
　言渉譏訕坐降知䖍州以卒有文集三十卷行於¶
　丗後數年興東坡之獄盖始於此而持正竟以詩¶
(九九)譴死嶺外(韓德全云)¶
元豐中先祖訪&KR0364;章敏公元發於池陽時楊元素過¶
　郡二公同年生&KR0323;留甚&KR0794;一日元素忽問公曰令¶
<pb:KR3l0062_SBCK_011-5b>¶
　弟賊漢在否先祖坐間甚訝其語伺小間因啓公¶
　公曰熈寧&KR0004;甫與元素俱受　主上柬知非常並¶
　居臺諌偶同上殿陳于　上曰曽公亮乆在相位¶
　有妨賢路上曰然卿等何故都未有文字來明日¶
　相約再對草䟽巳畢舎弟申見之夜馳宻以告曽¶
　曁至榻前未出奏牘　上怒曰豈非欲言某人耶¶
　其中事悉先來辯析文字見留此卿等爲朕耳目¶
　之官不慎宻乃尔言遂不行吾二人繇此失眷元¶
　素所以深恨之東坡先生作滕公挽詩云先帝知¶
　公早虚懐第一人謂受&KR0073;陵眷簡最先也又云髙¶
　平風烈在威敏典刑存滕蓋范文正之外孫而授¶
<pb:KR3l0062_SBCK_011-6a>¶
　兵法于孫元規&KR0364;公奮身寒苦兄弟三人誓不異¶
　居而有&KR0090;傲之弟即申焉恃其愛無所不至公一¶
　切置之元祐中公自髙陽易鎮維揚道卒喪次國¶
　門先祖自陳留來會哭朝士皆集舟次秦少游時¶
　在館中少游辱公之知㝡早吊畢來見先祖于舟¶
　因爲少游言其弟凌　諸&KR0012;狀少游不平䇿馬而¶
　去翌日方欲解維開封府遣人㝷滕光禄舟甚急¶
　乃御史中丞&KR0171;轍劄子言元發昔事先帝早蒙¶
　知遇有弟申從來無行今元發旣死或恐從此凌¶
　&KR0064;諸&KR0012;不得安居縁元發出自&KR0012;貧兄弟別無合¶
　分財産欲乞特降旨揮在京及㳂路至&KR0171;州巳¶
<pb:KR3l0062_SBCK_011-6b>¶
　來官司不得申干預家事及奏薦恩澤仍常覺察¶
　奉　聖&KR0562;令開封府備坐榜舟次詢之乃少游昨¶
　日徑往見子由爲言其事所以然耳昔人篤於風¶
(一百)&KR0105;乃尔今&KR0171;黃門章䟽中備載其劄子¶
先祖從滕章敏莫府踰十年每語先祖曰公不但僕¶
　之交游寔師友焉平日代公表啓丗多傳誦今載¶
　東坡公文集中者寔先祖之文也章敏死先祖爲¶
　作行&KR0250;東坡公取以爲銘詩其序中易去舊語裁¶
　十數字而巳章敏&KR0004;名甫字元發元祐&KR0004;以避髙¶
(百一)魯王諱以字爲名¶
曾宻公諱易占字不疑歐陽文忠識其碑曰少有大¶
<pb:KR3l0062_SBCK_011-7a>¶
　志知名江南爲文忠所稱如此則其人固可想矣¶
　旣以豪俠自任　信州玉山令有過客楊南仲文¶
　采可喜氣槩頗相投公厚贐其行㑹與郡將錢仙¶
　芝不叶捃摭公以客所受爲賄公引伏受垢不復¶
　自辯竟除名徙英州以赦自便將愬其事於朝行¶
　次南都而卒時公子南豐先生子固巳名重於丗¶
　適留京師而杜祁公以故相居宋自來逆旅爲辨¶
　後事公旣不偶以卒再娶朱夫人年未三十無以¶
　自存領諸&KR0012;歸里中南豐昆弟六人乆益漻落與¶
　長弟曅應舉毎不利於春官里人有不相恱者爲¶
　詩以嘲之曰三年一度舉&KR0163;開落殺曾家兩秀才¶
<pb:KR3l0062_SBCK_011-7b>¶
　有似簷間&KR0031;燕子一&KR0031;飛去一&KR0031;來南豐不以介¶
　意力教諸弟不怠嘉祐&KR0004;與長弟及次弟(牟)文肅¶
　公妹婿王補之(無咎)王彦深(幾)一門六人俱列郷¶
　薦旣將入都赴省試子壻拜别朱夫人於堂下夫¶
　人歎曰是中得一人登名吾無憾矣榜岀唱第皆¶
　在上列無有遺者楚俗遇元夕第三夜多以更䦨¶
　時㣲行聽人語言以&KR0114;一歳之通塞子固兄弟&KR0013;¶
　薦時有郷士黄其姓者亦預同升黃靣有瘢俚人¶
　呼爲黃痘子諸曾俱往赴省試朱夫人亦以収燈¶
　夕往閭巷聽之聞婦人酬酢造醬法云都得都得¶
　黃豆子也得巳而捷音至果然入兩榜文昭中弟¶
<pb:KR3l0062_SBCK_011-8a>¶
(百二)兄弟三人數年之間並躋華貫曾氏繇此遂興(公永外/祖云)¶
張芸叟治平&KR0004;以　英宗諒闇榜赴春試時馮當丗¶
　主文柄以公生眀爲賦題芸叟誤疊壓明字試罷¶
　自分黜矣及榜岀乃居第四芸叟每竊自念省&KR0163;¶
　中鹵莽廼尓然未甞輒以語人也當丗後不相聞¶
　至元祐中芸叟以祕書&KR0101;使契丹當丗留守北門¶
　經由始修門生之敬置酒甚驩酒半當丗謂芸叟¶
　曰京頃作知舉時祕監賦中重疊用韻以論䇿甚¶
　佳因自爲改去擢置優等尚記憶否芸叟方飲不¶
　覺柸覆懐中於是再三愧謝而去前軰成人之羙¶
　有如此者然得人材如芸叟者雖重疊用韻亦何¶
<pb:KR3l0062_SBCK_011-8b>¶
(百三)愧哉(朱希真/先生云)¶
曾文肅爲相王明清祖王兵部作郎一日文肅曰¶
　主上令薦臺諫當以公應　詔先祖辭曰某辱知¶
　非常一旦使居言路儻廟堂有所不當言之則有¶
　負恩地不言則寔辜任使願受始終之賜幸甚文¶
　肅歎息而&KR0230;其議故外祖&KR0021;先祖文曰昔我先公¶
　知公㝡乆引公諫垣公辝不就進退之際益堅素¶
(百四)守謂此也¶
曾文肅元符末以定䇿功爰立作相壹意信任建言¶
　改元建中靖國収召元祐諸賢而用之首逐二蔡¶
　而元長先巳交結中禁膠固乆矣雖云去國而眷¶
<pb:KR3l0062_SBCK_011-9a>¶
　柬方濃自是屢欲召用而文肅輒尼之一日¶
　徽宗忽頋首相韓文定云北方帥藩有闕人處否¶
　文定對以大名府未除人少刻批出蔡京除端明¶
　殿學士知大名府仍過闕朝見文肅在朝堂一覽¶
　愕然忽字呼文定云師朴可謂&KR0017;劈口矣翌日白¶
　上以爲不可上乾&KR0015;曰　朕甞夢見蔡京作宰相¶
　卿焉能遏邪數日後臺諫王能甫呉材希旨攻文¶
　肅　上爲罷二人文肅自恃以安然元長來意甚¶
　銳如蔡澤之欲代范睢也甫次國門除尚書右丞¶
　踰月之後文肅擬陳祐甫守南都元長以謂祐甫¶
　文肅婣家訐之于　上前因遂忿爭次日入都堂¶
<pb:KR3l0062_SBCK_011-9b>¶
　方下馬則一頂帽之卒喏于庭云錢殿院有狀申¶
　啓視之乃殿中侍御史錢遹論文肅章䟽副本文¶
　肅即上馬徑出城外觀音院蓋承平時執政丐外¶
　待罪之地也是晚鎻院宣翰林學士郭知章草免¶
　文肅相制知章啓上未審詞意褒貶如何　上云¶
當用羙詞以全體皃詰旦告廷以觀文殿學士知¶
　&KR0243;州㝷即元長爲相時崇寧元年六月也陛辭之¶
　際尉藉甚渥云秋晩相見抵&KR0243;未乆而詔獄興矣¶
(百五)臺諫納副本始於此(竑父舅云)¶
錢穆父與蔡元度俱在禁林二公雅相好元祐末穆¶
　父先坐命詞以本官知池州元度送之郊外促&KR0176;¶
<pb:KR3l0062_SBCK_011-10a>¶
　劇談戀戀不忍捨忽羣吏來謁元度云巳降旨内¶
　翰除右丞中使將來宣押矣穆父起慶之元度喜¶
　甚卒然而應曰卞也何人不謂禮絶之敬生於坐¶
(百六)上雖穆父亦爲色動(蔡子因云)¶
范德孺帥慶州日忽夏人入㓂圍城甚急郡人惶駭¶
　未知爲計疇諸將士無有以應敵其鋒者麾下有¶
　老指揮使獨來前曰願勒軍令狀保無它范信之¶
　巳而師果退去德孺大喜厚賜以賞之且詢其逆¶
　料之䇿老卒曰寔無它術吾但大言以安衆耳儻¶
(百七)城破各自迯竄何暇更㝷一老兵行軍法邪(晁武/子云)¶
趙正夫丞相元祐中與黃太史魯直俱在館閣魯直¶
<pb:KR3l0062_SBCK_011-10b>¶
　以其魯人意常輕之每庖吏來問食次正夫必曰¶
　來日喫蒸餅一日聚飯行令魯直云欲五字從首¶
　至尾各一字復合成一字正夫沈吟乆之曰禾女¶
　委&KR0017;魏魯直應聲曰來力勑正整叶正夫之音闔¶
　坐大&KR0015;正夫又甞曰郷中㝡重&KR0243;筆毎一誌文成¶
　則太平車中載以贈之魯直曰想俱是蘿蔔與&KR0050;¶
虀尔正夫衘之切骨其後排擠不遺餘力卒致冝¶
(百八)州之貶一時戯劇貽禍如此可不戒哉(陸務觀云)¶
林仲平(槩)仁宗朝&KR0132;儒也二子希旦邵顔早擅克家¶
　之業仲平没有二㓜子尚在襁褓未名旣長兩兄¶
　迺析其名示不忘父訓曰希曰旦曰邵曰顔後皆¶
<pb:KR3l0062_SBCK_011-11a>¶
(百九)爲聞人衣冠指爲名族(陳齊之云)¶
范景仁甞爲司馬文正作墓誌其中有曰在昔熈寧¶
　陽九數終謂天不足畏謂民不足從謂　祖宗不¶
　足法乃裒頑鞠㓙託東坡先生書之公曰二丈之¶
　文軾不當辤但恐一冩之後三家俱受禍耳卒不¶
　爲之書東坡可謂先見明矣當時刋之紹聖之間¶
(百十)治黨求疵其罪可勝道哉(陸務&KR0026;云)¶
歐陽觀本廬陵人家丗冠冕一祖兄弟自江南至今¶
　凢擢進士第者六七人觀少有辝學應數舉屢階¶
　魁薦咸平三年登第授道州軍州推官考滿以前¶
　官迁于泗州當淮汴之口天下舟航漕運鱗萃之¶
<pb:KR3l0062_SBCK_011-11b>¶
　所因運使至觀傲睨不即見郡守設食召之不赴¶
　因爲所彈奏殆于職務遂移西渠州迨成資而卒¶
　于任所觀有目疾不能逺視苟瞩讀行句去牘不¶
　逺寸其爲人義行頗腆先出其婦有子隨母所育¶
　及登科其子詣之待以庻人常致之于外寒燠之¶
　服每苦于單弊而親信僕&KR0032;至死曾不得侍宴語¶
　然其骨殖卒頼其子而&KR0053;葬焉右龍衮字君章所¶
　著江南野録載歐陽觀傳觀乃文忠父文忠自識¶
　其父墓云太僕府君長子諱觀字仲賔咸平三年¶
　進士及第以文行稱於郷里少&KR0012;事母至孝丁潘¶
　原太君憂時尚貧其後終身非賔客食不重&KR0079;歳¶
<pb:KR3l0062_SBCK_011-12a>¶
　時&KR0021;祀涕泗嗚咽至老猶如平生喜待士戒家人¶
　俸勿留餘而居官以廉恕爲本官至泰州軍州判¶
　官卒年五十九(大中祥符三年三月/二十四日終于官)葬吉水縣沙¶
　溪保之瀧崗累贈兵部郎中夫人彭城郡太君鄭¶
　氏年二十九而公卒居貧子㓜守節自誓家無&KR0083;¶
　筆以荻畫地教其子脩學書卒年七十二(皇祐四/年三月)¶
(十七日卒子南/京留守廨舎)祔葬瀧崗(墓志起居舎人知制誥/吕臻撰工部郎中知制)¶
(誥王洙&KR0144;盖大理/平事陸經書石)有子曰早卒曰脩觀文忠所述¶
　則觀&KR0004;無出婦之玷文忠又叙其考妣之賢如此¶
　衮螺江人與文忠爲郷曲豈非平時有&KR0043;憾與夫¶
　祈望不至云爾信夫毀譽不可深信不獨碧雲騢¶
<pb:KR3l0062_SBCK_011-12b>¶
　二書而巳不可不爲之辯文忠公親筆今藏其孫¶
(百十一)伋家明清親見之¶
元豐中太原府推官郭時亮首教授余行之有文字¶
　結連外界　神宗語宰相王岐公曰小人妄作固¶
　不足慮行之士人爲此恐有謀非便時陸農師爲¶
　學官&KR0302;公素不相知欲乗此擠之奏曰學官陸佃¶
　與之厚善乞召問之翌日　上令以佗事召直講¶
　陸佃對事未宣也　上徐問曰卿識余行之否佃¶
　曰臣與之有故&KR0004;亦甚厚臣昨歸郷里越州行之¶
　來作山隂尉携其妻而捨其母臣以此少之自是¶
　往來甚踈　上曰儻如此不足以成事矣然農師¶
<pb:KR3l0062_SBCK_011-13a>¶
　由此遂受知　神宗不次抜擢乃知窮逹有命雖¶
　當國者不能巧抑其進焉行之旣&KR0398;斬時亮改京¶
　秩辤不受時人有詩云行之三截斷時亮一生休¶
(百十二)行之靖之族孫也(陸務&KR0026;云)¶
李端叔之儀趙郡人以才學聞於丗弟之純亦以政¶
　事顯名爲中司八座終以老龍帥成都兄弟頡頑¶
　于元祐間端叔於尺牘尤工東坡先生稱之以爲¶
　得發遣三昧東坡帥定武辟爲簽判以從朝夕酬¶
　唱賔主甚懽建中靖國初爲樞宻院編修官曾文¶
　肅薦于　祐陵擬賜出身擢右史成命未頒而爲¶
　御史錢遹論列報罷去國之後蹔泊頴昌值范忠¶
<pb:KR3l0062_SBCK_011-13b>¶
　宣公疾篤口授其指令作遺表上讀之悲愴之¶
　餘稱賞不巳欲召用之而蔡元長入相時事大變¶
　祐陵裂去　御書丗濟忠直之碑及降　旨　御¶
　書院書碑&KR0562;揮更不施行且興獄治遺表中語端¶
　叔坐除名編管太平州㑹赦復官因&KR0114;居當&KR0151;奉¶
　祠著書不復出仕適郭功父祥正亦寓郡下文人¶
　相輕遂成仇敵郡娼楊姝者色藝見稱于黃山谷¶
　詩詞中端叔䘮偶無嗣老益無憀囙遂畜楊于家¶
　巳而生子遇郊禋受延賞㑹蔡元長再相功父知¶
　元長之&KR0086;端叔也乃訹豪民吉生者訟于朝謂冐¶
　以其子受䕃置鞫受誣又坐削籍亦略見　徽宗¶
<pb:KR3l0062_SBCK_011-14a>¶
　實録楊姝者亦&KR0013;决功父作俚語以快之云七十¶
　餘&KR0010;老朝郞曾向元祐&KR0003;文章如今白首歸田後¶
　却與楊姝洗杖瘡其不樂可知也初端叔嘗爲郡¶
　人羅朝議作墓志首云姑熟之溪其流有二一淸¶
　而一濯清者謂羅公也盖指濯者爲功父功父益¶
　以怨深刺骨焉乆之其甥林彦振攄執政門人呉¶
　可思道用事于時相子訟其&KR0072;方&KR0023;昭雪盡還其¶
　官與子端叔終朝議大夫年八十而卒代忠宣之¶
　表今載于此生則有涯難迯定數死之將至願畢¶
　餘忠&KR0186;將垂盡之期仰瀆蓋髙之聽臣中謝伏念¶
　臣賦性拙直禀生艱危忠義雖得之家傳利害率¶
<pb:KR3l0062_SBCK_011-14b>¶
　同於人欲未始苟作以干譽不敢患失以營私蓋¶
　常先天下而憂期不&KR0018;聖人之學此先臣所以教¶
　子而微臣資以事君粤自治平擢爲御史繼逢¶
　神考進列諫垣荏苒五十二年首尾四十六任分¶
　符擁節持橐守邊晩叨宥宻之司再席鈞衡之任¶
　遇事輒發更不顧身因時有爲止欲及物故知盈¶
　滿之當戒弗思禍釁之隂乗万里風濤僅脫江魚¶
　之葬四年瘴癘幾從山&KR0017;之遊忽遭　睿聖之臨¶
　朝首圖纎介之舊物復官易地遣使宣恩而臣目¶
　巳不明無復仰瞻於舜日身猶可勉或能親奉堯¶
　言豈事理之能諧兾神明之見嗇未復　九重之¶
<pb:KR3l0062_SBCK_011-15a>¶
　入覲卒然四體之不隨空慙田畒之還上&KR0018;乾坤¶
　之造猶且強親藥石貪戀歳時儻粗釋於沉迷或¶
　稍紓於報效今則膏盲巳逼氣息僅存泉路非遥¶
　聖時永隔恐叩閽之靡及雖結草以何爲是以假¶
　漏偷生刳心瀝懇庻皇慈之俯覽亮愚意之无他¶
　臣&KR0002;不言死有餘恨㐲望皇帝陛下仁心寡欲¶
　約巳便民逹孝道於精㣲擴仁心於廣逺深絶朋¶
　黨之論詳察邪正之歸捜抉幽隱以盡人材屏斥¶
　竒巧以厚風俗愛惜生靈而無輕議邊事包容狂¶
　直而無遽逐言官若宣仁之誣謗未明致保祐¶
　之憂勤不顯本權臣務快其私忿非　泰陵實謂¶
<pb:KR3l0062_SBCK_011-15b>¶
　之當然以至未究流人之往愆悉以　聖恩而特¶
　叙尚使存殁猶汙瑕疵又復未解疆埸之嚴幾空¶
　帑藏之積有城必守得地難耕凢此数端願留聖¶
　念無令後患常軫淵&KR0168;臣所重者陛下上聖¶
　之資臣所愛者　宗社無疆之業苟斯言之可采¶
　則雖死而猶生淚尽詞窮形留神逝紹興中趙元¶
　鎮作相提舉重脩　太陵實録書成加恩吕居仁¶
　在玉堂取其中一對云惟　宣仁之誣謗未明致¶
　哲廟之隂靈不顯于麻制中時人以爲用語親切¶
　不以蹈襲爲非也端叔自號姑溪老農文有集六¶
　十卷與先人往還者爲多今尚有其親筆藏于家¶
<pb:KR3l0062_SBCK_011-16a>¶
　楊生之子名堯光墜其家風止于選調家今猶在¶
　宛陵姑熟之間村落中明清前年在宣幕亦甞令¶
　訪問則狼狽之甚至有不可言者盖繇端叔正始¶
(百十三)之失使人惋歎王稱東都事略云端叔姑熟人非也¶
姚舜明庭輝知杭州有老姥自言故娼也及事東坡¶
　先生云公春時每遇休暇必約客湖上早食于山¶
　水佳處飯畢每客一舟令隊長一人各領数妓任¶
　其所適晡後鳴鑼以集之復㑹望湖楼或竹閤之¶
　&KR0011;極歡而罷至一二皷夜市猶未散列燭以歸城¶
　中士女雲集夾道以觀千&KR0016;之還寔一時之勝事¶
　也(姚令云)¶
<pb:KR3l0062_SBCK_011-16b>¶
昭靈侯南陽張公諱路斯隋之&KR0004;家頴上縣百社村¶
(百一四)年十六中明經第唐景龍中爲宣城令以才能稱¶
　夫人石氏生九子自宣城罷歸常釣于焦氏臺之¶
　隂一日顧見釣處有宫室楼殿遂入居之自是夜¶
　岀旦歸歸輒體寒而濕夫人驚問之公曰我龍也¶
蓼人鄭祥逺者亦龍也與我争此居明日當戰使¶
　九子助我領有絳綃者我也青綃者鄭也明日九¶
　子以&KR0211;矢射青綃者中之怒而去公亦逐之所過¶
爲谿谷以逹于淮而青綃者投于合淝之西山以¶
死爲龍穴山九子皆化爲龍而石氏葬関洲公之¶
兄爲馬歩使者子孫散居頴上其墓皆存焉亊見¶
<pb:KR3l0062_SBCK_011-17a>¶
　于唐布衣趙耕之文而傳于淮頴間父老之口載¶
　于歐陽文忠之集古録云以上東坡先生所撰頴¶
　州昭靈侯廣碑米元章作辯名誌刻于後云豈有¶
　人而名路斯者乎蓋&KR0171;翰林慿舊碑公名路當是¶
　句断斯頴上人也唐人文贅多如此米刻略云尔¶
　明清比仕寧國因民訟度地四至有宣城令張路¶
　斯祠堂基者坡碑言侯甞任宣城令則知名路斯¶
　無疑元章辯之誤矣眀清向入壽春幕甞以職事¶
　走㳂淮有昭靈行祠而六安縣有鄭公山山下有¶
(百一五)龍穴今涸矣乃與公所戰者鄭祥逺也因併記之¶
曾文肅自髙陽帥易青社道岀相臺馮文簡作守相¶
<pb:KR3l0062_SBCK_011-17b>¶
　見云本郡有一&KR0009;居王大卿名尚恭年髙不岀仕¶
　有郷曲之譽願一見公露少懇&KR0323;使其自言相予¶
　共飯可乎文肅頷之翌日㑭之同坐即之甚温請¶
　間云某有一子頗知䆠斈趣向不幸早死啓手足¶
　際自云初任荆南椽曹秩满賃舟汎江而下偶與¶
　一&KR0276;婦共載囙而野合有娠旣抵京師分首聞婦¶
　人免身得雄後售與曾尚書家作妾今計其子亦¶
　十餘歳矣不知果否文肅云某向任三司使日置¶
　一&KR0023;云本貴種失身自售携一小兒來見俱隨行¶
　某以兒子畜之坐上囙令呼來大卿公一見抱持¶
　大慟云靣皃與亡兒無少異者今願以見予文肅¶
<pb:KR3l0062_SBCK_011-18a>¶
　云雖如此然事不可料聞公今&KR0010;當任子願爲内¶
　舉畢齎&KR0024;牒來當遣人送歸王且悲且喜彼此後¶
　皆如文約文肅諸子兄弟名連&KR0093;字表德上以公¶
　字此子取名約字公詳示不忘曾氏而公詳之異¶
　母弟亦連名綯字公敏後易敏功公詳仕至郡守¶
　終奉直大夫敏功子炎以公詳䕃入仕甞爲樞宻¶
　使&KR0276;婦在文肅家生二子至今兩族如一家焉婦¶
　亦姓王果名族從弟乃信孺革與其子鼎相継尹¶
　京云(外祖手記)¶
<pb:KR3l0062_SBCK_011-18b>¶
揮麈後録卷之六¶
<pb:KR3l0062_SBCK_011-19a>¶
