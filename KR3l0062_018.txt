# -*- mode: mandoku-view; -*-
#+TITLE: 揮麈前錄
#+DATE: 2015-09-12 00:24:53.435389
#+PROPERTY: ID KR3l0062
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 18
#+PROPERTY: FILE SB07n0623-018揮塵錄第三錄-卷一.
<pb:KR3l0062_SBCK_018-1a>¶
揮麈第三録卷之一¶
(一)朝請大夫主管台州崇道觀汝隂王明清¶
佛宇掛鍾之閣多虚其中蓋欲聲之透徹也¶
　孝宗潜躍在㓜&KR0010;時偶至秀州郡城外真如寺登¶
　鍾樓游戲而僧徒先以蘧蒢覆空處上悮履其¶
　上遂并墜焉旁觀之人失色無措亟往視之乃屹¶
　然立于席上略無驚怖之狀此與夫　國史所載¶
　太祖皇帝少年日人馬俱墯于汴都城樓者若合¶
(二)一契焉(陳揆彦緼云)¶
明清前年虱底百僚夏日訪尤丈延之語明清云中¶
　興以來省中文字亦可引證但建炎己酉之冬¶
<pb:KR3l0062_SBCK_018-1b>¶
　髙宗東狩四明登舶渉嶮至次年庚戌三月回次¶
　越州數月之間翠華駐幸之所排日不可稽考柰¶
　何明清即應之曰自昔以來大臣各有日録以書¶
　是日君臣奏對之語當時吕元直爲左僕射覺民¶
　爲叅知政事張全真爲簽書樞宻院皆從上浮于¶
　海早晚宻衛于舟中者樞宻都承旨辛道宗兄弟¶
　也逐人必有家乗存焉今吕范二家皆居台州全¶
　真郷里常州若行下數家取索日録參照則瞭然¶
　不遺時刻矣延之云甚善便當理㑹繼而延之病¶
　矣不知曾及施行否去秋赴官吴陵舟過茂苑訪¶
　一親舊觀其所藏書囙得己酉年李方叔正民代¶
<pb:KR3l0062_SBCK_018-2a>¶
　言詞掖從行航海所紀頗備眀清所緝後録取王¶
　頴彦錢穆記録其間於此亦有相犯者姑悉存之¶
　所恨&KR0057;先生不及見之耳其目云中書舎人李正¶
　民乗桴記曰建炎己酉秋七月車駕在金陵初一¶
　日下詔奉隆祐　太后六宫外洎六曹百司皆之¶
　南昌命簽書樞宻院事滕康資政殿學士劉&KR1147;同¶
　知從衛三省樞宻院治常程有格法細務及從官¶
　郎吏皆分其半從行八月十六日隆祐登舟百司¶
　辝於内東門閠八月一日内出　御筆以固守建¶
　康或左趨鄂岳右駐吴越集百官議于都堂羣臣¶
　皆以鄂岳道逺恐饋餉難繼又慮車駕一動即江¶
<pb:KR3l0062_SBCK_018-2b>¶
　北群盗必乗虚以窺呉越則二浙非我有乃决呉¶
　越之行十三日制以吕頥浩爲左僕射杜充爲右¶
　僕射繼又命杜充以江淮宣撫使(留/平)建康府㳂江¶
　諸將並聽節制二十四日從官以下先行二十六¶
　日　車駕離建康府九月八日　行在平江府十¶
　一日以翰林學士張守簽書樞宻院周望爲兩浙¶
　宣撫使留平江府初命周望爲江南荆湖宣撫使¶
　駐兵鄂州以控上流以頥浩不可離　行在乃改¶
　命焉十月二日從官以下先發初五日　車駕離¶
　平江府十三日　行在越州入居府廨百司分寓¶
　十一月二十日知杭州康允之遣人押到歸朝官¶
<pb:KR3l0062_SBCK_018-3a>¶
　某人云自壽陽來報金人數道並入巳自采石濟¶
　江以未得杜充周望奏報　朝廷大駭集從官議¶
　欲移蹕江上親督諸將爲迎敵之計宰相侍從同¶
　對于便坐或謂且遣兵將或謂冝募敢戰士以行¶
　宰相吕頥浩又自請行議未决退詣都堂午間得¶
　周望奏狀録到杜充書虜&KR0016;至和州巳召王&KR0667;移¶
　師南渡杜充親督師詣采石防守　朝廷稍安從¶
　官乃請遣兵應援建康又分兵守衢州信州隘路¶
　慮胡&KR0016;自江黃間南渡或從趨衢信以迫　行在¶
　也二十一日命傅崧卿爲浙東防遏使令召募土¶
　豪以備衢信得江州報胡人破黃州由鄂州渡江¶
<pb:KR3l0062_SBCK_018-3b>¶
　向興國軍洪州是日有中使自洪來云隆祐一行¶
　巳於十一月初八日起發往䖍州矣二十二日從¶
　官又請對慮胡&KR0016;不測馳突請以郭仲荀輕兵三¶
　千從　車駕至平江府𠋣周望韓丗忠兵以爲援¶
　仲荀方自杭來士卒老㓜未至易作去計而令張¶
　俊兵以次進發旣對上以張俊重兵不可留遂决¶
　議皆行退命直學士院汪藻草詔暁諭軍兵以迎¶
　敵之&KR0003;乃以二十三日先發兵三千　車駕以二¶
　十五日起行旣至錢清堰𪧐頓是夜得杜充奏我¶
　師敗績又康允之奏人馬巳自建康府徑路犯杭¶
　州界遂倉猝回鑾二十六日次越州城下從官對¶
<pb:KR3l0062_SBCK_018-4a>¶
　于河次亭上議趨四明吕頥浩奏欲令從官已下¶
　各從便而去上以爲不可曰士大夫當知義理豈¶
　可不扈從若如此則　朕所至乃同冦盗耳於是¶
　郎官以下或留越或徑歸者多矣二十七日以御¶
　史中丞范宗尹叅知政事是日早　駕詣都堂撫¶
　諭將士移御舟過都泗堰不克二十八日晩岀門¶
　雨作自是路中連雨泥淖吏卒老㓜暴露不勝其¶
　苦命兩浙轉運使陳國瑞㳂路排頓用炭一千二¶
　百斤猪&KR0079;六百斤以給衛士云十二月五日　車¶
　駕至四明居于府𪠘　朝廷召集海舟甚急監察¶
　御史林之平自春中遣詣福建召募海船至是相¶
<pb:KR3l0062_SBCK_018-4b>¶
　繼而至　朝廷甚喜十一日親從班直百餘人因¶
　宰執早朝至行宫門外邀宰相問以欲乗海舟何¶
　往頥浩喻以利害乃退上命辛永宗勒中軍盡捕¶
　諸班直囚之十三日誅其首者十有餘人並降𨽻¶
　諸軍以侍御史趙鼎爲御史中丞十四日臺諌請¶
　對　上喻以不得已之意又探報虜人巳入杭州¶
　劉俊引兵岀戰不勝康允之走保赭山詔六曹百¶
　司官吏並於明越温台從便居住於是左右司御¶
　營使司參議官皆留十五日大雨群臣欲朝至殿¶
　門有㫖放散惟宰執入對旣退車駕遂登舟至¶
　定海宰執從行十六日從官以次行吏部侍郎&KR0171;¶
<pb:KR3l0062_SBCK_018-5a>¶
　望之以疾辝不至詔給寛假給事中汪藻乞陸行¶
　以從十八日聞有使人至命范宗尹趙鼎復回明¶
　州以修贄旣至乃前所遣報信使臣而已十九日¶
　車駕至昌國縣二十四日遣權户部貟外郎李承¶
　造往台州刷錢帛二十五日早得越州李鄴奏云¶
　虜人巳在西興下寨别令人馬自諸曁趨&KR0792;縣徑¶
　入明州乃議移舟之温台是日范宗尹趙鼎回至¶
　行在二十六日啓行自是連日南風舟行雖穩而¶
　日僅行數十里云二十九日歳除庚戌正月一日¶
　大風碇海中二日北風稍勁晚泊台州港口三日¶
　早至章安鎮駐舟知台州晁公爲與李承造皆來¶
<pb:KR3l0062_SBCK_018-5b>¶
　上幸祥符寺從官迎拜於道左是日得餘姚把隘¶
　官陳彦報人馬至縣迎擊乃退又得韓丗忠奏見¶
　在青龍鎮就粮欲俟敵人之歸爲擊計初命丗忠¶
　駐兵鎮江控扼後聞胡人自采石濟師上命追丗¶
　忠赴　行在又欲令移軍常州吕頥浩請以¶
　御筆召之上曰　朕與丗忠約堅守今聞乃來於¶
　是遣中使賫　詔丗忠聞采石失守已離鎮江府¶
　登海舟矣至得奏上優詔荅之四日象山縣報人¶
　馬至明州張俊爲戰守備明州西城外民居盡𤑔¶
　之矣然其意亦欲來赴　行在也晚得康允之奏¶
　繳到杜充書已在真州與劉位聚兵爲邀擊計徐¶
<pb:KR3l0062_SBCK_018-6a>¶
　州趙立以師三千來援建康守陳&KR0022;光及户部尚¶
　書李梲皆降于虜六日張俊奏云二十九日正月¶
　初二日凢敵殺傷相當又得二十八日奏及差人¶
　賫到二級上命辛企宗以兵一千赴明䇿應又出¶
　手詔&KR0208;杜充趙立劉位激勵使戰以爲後圖皆親¶
　書示宰執乃遣之而辛企宗不行七日周望奏常¶
　州有緋抹額賊衆犯外城知州事周杞守子城以¶
　拒賊赤心隊劉晏出戰敗之又言知秀州程俱率¶
　官吏棄城保華亭縣又探建康人馬皆焚粮草収¶
　金銀稍稍渡江北去自&KR0091;李成人馬云八日張思¶
　正奏云張俊出兵擊退虜&KR0016;思正與劉洪道李質¶
<pb:KR3l0062_SBCK_018-6b>¶
　分兵追躡九日張俊已自台州陸趨行在意恐¶
　金人小衂濟師而來力不能拒尔前此屢奏求海¶
　舟　朝廷報以方聚集遣行欲其且留明州旣得¶
　此奏甚以爲&KR0104;又慮李鄴已迎降虜人以越爲巢¶
　穴其經營未巳也十日郭仲荀貴授汝州團練副¶
　使廣州安置以擅離越州及妄支散錢帛又夜過¶
　行在不乞　朝見等罪也十二日滕康遣使臣奏¶
　隆祐一行巳到䖍州前此得信州探報云十七日¶
　到吉州又云二十一日有人馬至吉州東岸知州¶
　楊渊棄城走　朝廷深慮胡人追躡然本謀南昌¶
　之行意謂虜人未必侵犯雖離建康日得宻旨令¶
<pb:KR3l0062_SBCK_018-7a>¶
　緩急取　太后聖旨便冝以行後至平江議者乃¶
　云自蘄黃渡江陸行二百餘里可抵南昌　朝廷¶
　始以爲憂遂命劉光丗自淮南移軍于江州以爲¶
　南昌屏蔽旣至而軍中月費十三萬緡知州事權¶
　&KR0022;彦以用度不足告于　朝廷命洪州三省宻院¶
　應副至十一月中權&KR0022;彦乃奏言得東平府故吏¶
　卒報其父巳身亡遂解官持服　朝廷雖遽命起¶
　復而&KR0022;彦已離郡去及胡&KR0016;渡江光丗乃言初謂¶
　蘄黃間賊冦遣兵迎擊旣知其爲金人遂回軍隆¶
　祐以初八日行胡騎以十四日到城下於是知州¶
　王子獻以下皆走胡&KR0016;入犯撫州执知州事王仲¶
<pb:KR3l0062_SBCK_018-7b>¶
　山以其子權知州事令根括境内金銀走洪州送¶
　納虜怒其少云撫州四縣不及洪州一縣乃知信¶
　州陳杌探報也十三日劉洪道奏金人再犯境上¶
　遣兵拒之及陳彦在餘姚屡𫉬首級及稱李鄴並¶
　無関報文字然台州探報越州並放散把隘人兵¶
　及管待虜人与之飲燕又命父老僧道赴杭州知¶
　其必迎降矣十四日張俊自台州來執胡人一名¶
　至　行在戮之知邵武軍張毣奏有光澤縣&KR0211;手¶
　同胡人一&KR0016;至軍稱有大軍千餘人継至巳行斬¶
　首於是福建諸州皆震恐知福州林遹奏乞遣兵¶
　防守又自言老病不任事乃命集英殿修撰程邁¶
<pb:KR3l0062_SBCK_018-8a>¶
　代之十五日胡人再犯餘姚　朝廷欲遣張公&KR0073;¶
　以海舟数千載兵直抵錢塘江下燒𤑔胡人所集¶
　舟舡衆以公&KR0073;素不知兵又慮海舟反為胡人所¶
　得皆以爲不可十六日雨雷發聲十七日劉洪道¶
　人以十三日一更水陸並進直至城下洪道与張¶
　思正皆引兵岀天童山先是李質巳擅趨台州¶
　朝廷方降三官今還四明巳無及矣又聞南昌胡¶
　&KR0016;入潭州而洪撫建昌之間稍稍引去建昌通判¶
　晁公邁申先因岀城招集民兵以軍事付訓練官¶
　承信郎蔡延丗凡八易回延丗拒而不納十八日¶
　移舟離章安鎮始張俊旣移軍　朝廷議分遣其¶
<pb:KR3l0062_SBCK_018-8b>¶
　將領率兵應授明州上不欲遣乃止謂他時駐蹕¶
　之後資以彈壓盖　行在諸軍此皆精甲全裝稍¶
　整齊尔又批令劉洪道等皆退避其鋒然議者皆¶
　慮明旣失守則海道可虞而　行在必不敢安也¶
　十九日晚雷雨又作二十日泊青澳門二十一日¶
　泊温州港口二十二日余被旨奉使江湖問安隆¶
　祐宫自後不復記録聞　行在巳駐温州矣已上¶
　李所記云耳明清又聞是歳越州郡守李鄴旣以城¶
　降通判曾怘罵賊不屈而死全家&KR0013;害獨乳婢抱¶
　一嬰兒𫉬免有宣教郎知餘姚縣李頴士者募郷¶
　兵数千列其旗幟以捍拒之賊旣不知其地势又¶
<pb:KR3l0062_SBCK_018-9a>¶
　不惻兵之多寡爲之小却彷徨不敢進者一晝夜¶
　繇是大駕得以自定海登舟航海事平　詔特¶
　贈怘直祕閣命其弟怤子崈以官頴士遷兩官擢¶
　通判州事時又有宋輝者爲大漕治事秀州之華¶
　亭縣聞龍　已涉巨浸即運米十萬石以數大¶
　舶轉海訪㝷　六飛所向至章安鎮而與御舟遇¶
　百司正闕續食頼此遂済多事之際&KR0002;二人煇與¶
　頴士者亦可謂竒績而怘之忠節皆恨丗人未多¶
　知之頴士福州人登進士弟紹興中爲刑部郎中¶
　輝敏求之孫後爲袐閣修撰知臨安府怘南豐先¶
　生之孫崈即所逃嬰兒也嘗知南安軍¶
<pb:KR3l0062_SBCK_018-9b>¶
鄒志全旣以元符抗䟽徙新州繼又遭温益鍾正甫¶
　之困辱禍患憂畏瀕於死所建中靖國之初　召¶
　還自流人不及一年遂代言西掖傷&KR0006;之後噤不¶
　岀一語呉興劉希范時爲太學生以書責之陳義¶
　甚髙云玨少而學經究觀春秋責備賢者之義私¶
　切疑之以謂丗之賢者不易得也求之百餘年間¶
　所得不過十數人求之億萬人間所得不過一二¶
　人苟有未至猶當掩蔽以全其名柰何反責其備¶
哉及長式觀吏氏眇覿昔人特立獨行以自著見¶
　者甚衆然靡不有初鮮克有終其能終始一德以¶
　全公忠之節者幾希稱於當年罕全令名著於史¶
<pb:KR3l0062_SBCK_018-10a>¶
　氏鮮有完傳豈特賢者之過哉亦當時君子不能¶
　相與輔其不及之罪也然則春秋責備之義是乃¶
　垂戒萬丗欲全賢者之善此某所以不避僣易輒¶
　獻所疑於門下也某自爲兒童即聞閤下場屋之¶
　名及有知識又誦閤下場屋之文固以閤下爲當¶
　今辝人然未敢直以古人大節望閤下也曁游太¶
　學在諸生中徃徃有言前數年有愽士鄒公經甚¶
　明文甚髙行甚修不能&KR0672;回當丗以直去位方且¶
　歎息願見風采而不可得未幾閤下&KR0013;遇泰陵¶
　進列諌垣極言時政萬里逺謫方是之時某亦東¶
　下所過郡縣毎見親朋故舊下及田夫里婦必問¶
<pb:KR3l0062_SBCK_018-10b>¶
　閤下皃孰似年今幾逢　天子之怒誰與解之家¶
　累之重誰與恤之莫不咨嗟稱誦或至泣下前此¶
　以言得罪者衆矣閤下之名獨隱然特岀不知何¶
　以致此豈忠信之誠感於人心者深而然耶則天¶
　下所以侍閤下雅亦不爲不重矣今天子嗣位¶
　首加褒擢授以舊職繼拜司諌乃直起居乃典丈¶
　誥&KR0010;未再周職已五易越録超等罕見其比則　天¶
　子所以望閤下雅亦不爲不大矣爰自入朝以來¶
　天下之士翹首&KR0613;踵冀閤下日以忠言摩上不¶
　謂若今之爲起居&KR0213;人者止司記録而已也不謂¶
　&KR0002;今之爲中書&KR0213;人者止事文筆而已也踰年之¶
<pb:KR3l0062_SBCK_018-11a>¶
　間不過言一張寅亮之不可罪爾其佗不聞有所¶
　發明言某事可行某事不可行某人可用某人不¶
　可用有識之士私切疑之始閤下之爲愽士不顧¶
　爵位力言經術取士之羙拂衣而歸非知有紹聖¶
　之報也其爲諌官不避誅責極陳中宫廢立之失¶
　逺貶蠻徼非知有　今日之報也誠以信其所學¶
　行其所志耳然昔以愽士而言之今以侍從而不¶
　言昔未信於君而言之今信於君而不言此人之¶
　所以疑也爲閤下解者曰閤下之下言以職非臺¶
　諌也疑者曰　唐文宗命魏謩以兩省属皆可論¶
　朝廷事故范希文爲袐閣校理則言人主不冝北¶
<pb:KR3l0062_SBCK_018-11b>¶
　靣爲壽爲東南安撫則言郭后不冝以小過廢爲¶
　天章閣待制則言時政所以得失爲開封尹則言¶
　遷進所以公私後丗之議希文者必稱其愛君忠¶
　國不聞罪其侵官也今以職非臺諌而不言是不¶
　以希文自處也爲閤下解者又曰閤下之不言以¶
　當今無大得失也疑者曰　唐太宗嘗怪舜作&KR0238;¶
　器禹雕其爼諌者數十不止禇遂良謂諌者救其¶
　源不使得開横流則無復事矣當今庻政之行雖¶
　曰盡善亦豈無過舉者乎百官之間雖日多才亦¶
　豈無姦佞者乎從官相繼而出豈皆以不&KR0091;職乎¶
　言官相繼而逐豈皆以其罪乎事之若制器雕爼¶
<pb:KR3l0062_SBCK_018-12a>¶
　者尚多也乃以非大政事而不言是不以舜禹事¶
　其君也則閤下不免天下之疑必矣方閤下有正¶
　言之命人人相賀其君子曰爲我&KR0009;聲正言公栁¶
　冝城堅於守政不以乆位爲心自謂舌不可禁故¶
　能全其名白居易力爭安危不以被斥介意晚益¶
　不衰故能全其節公其勿𠋣勿跛引　明主於三¶
　代之隆以全令名以利天下其小人曰爲我善祝¶
　正言公汲直以數切諌不得乆留内爰絲以數直¶
　諌不得乆居中公其慎言母去　朝廷今閤下未¶
　肯力言時事豈亦哀怜小人不忍違其所請乎豈¶
　亦有意君子所謂有待而言乎伏願閤下上思¶
<pb:KR3l0062_SBCK_018-12b>¶
　聖主進用之意下思君子跂望之心數陳讜言以¶
　輔聖政使堯舜成康之治復於一朝閤下之功豈¶
　淺淺哉某性介且僻動與丗忤又𢙣奔競之風往¶
　來京師幾五&KR0010;矣其於公卿權貴雖有父兄之舊¶
　未甞一登其門輒造門下以獻所疑非敢求之也¶
　蓋以　天子仁聖切於治正古人所謂難得之時¶
　毎欲自爲一書以獻又耻與覬覦恩賞者同受疑¶
　於丗私念當今　天子素所深信莫如閤下者公¶
　忠直道而行亦莫如閤下者閤下不言誰爲　吾¶
　君言之故陳所疑以禆萬一狂易之罪誠無所迯¶
　然區區之意非獨爲閤下計也爲朝廷計也非¶
<pb:KR3l0062_SBCK_018-13a>¶
　獨爲　朝廷計爲天下計也未識能賜垂聽否志¶
　全繇是復進讜論曾文肅薦之祐陵欲令再位言¶
　路不契上指文肅云臣近日屢探𧷤其議論極通¶
　䟽兼稍成時名願更優容上云何可得它如此¶
　上又云宰相執政所引人才如浩前年是宣德郎¶
　今作兩制巳多時　朕所欲主張人才又却似難¶
　蓋崇恩以𪧐憾言先入矣未幾文肅罷政志全再¶
　竄昭州此文肅手記云爾希范名&KR1147;後登第浸登¶
　華要建炎初拜同知三省樞宻院竟以勁節聞於¶
(四)時爲　中興之名臣子唐稽孫三傑也¶
先正有言　太祖舎其子而立弟此天下之大公也¶
<pb:KR3l0062_SBCK_018-13b>¶
　周王薨章聖取宗室子育之宫中此天下之大¶
　慮也　仁宗皇帝感悟其&KR0003;制詔英祖入繼大¶
　統文子文孫冝君冝王遭罹變故不斷如帶今有¶
　天下者獨　陛下一人而已恭惟陛下克己憂¶
　勤備嘗艱難春秋鼎盛自當則百斯男属者椒&KR0230;¶
　未繁前星不耀孤立無助有識寒心天其或者深¶
　惟　陛下追念　祖宗公心長慮之所及及乎崇¶
　寧以來䛕臣進&KR0003;推濮王子孫以爲近属餘皆¶
　謂之同姓致使昌陵之後寂寥無聞奔迸藍縷僅¶
　同民庻臣恐祀豐于昵仰違天鍳藝祖在上莫¶
　肯頋歆此　二聖所以未有回鑾之期&KR0219;虜所以¶
<pb:KR3l0062_SBCK_018-14a>¶
　未有悔禍之意中原所以未有息肩之時也欲望¶
　陛下於子行中遴選太祖諸孫有賢德者視秩¶
　親王使牧九州以待　皇嗣之生退處藩服更加¶
　廣選　宣祖　太宗之裔材武可稱之人升爲南¶
　班以備環列庻幾上尉　在天之靈下係人心之¶
　望臣本書生白首選調垂二十年今將吿歸不敢¶
　終黙位卑言髙罪當萬死惟　陛下裁赦此婁陟¶
　明上　髙宗皇帝書也陟明名寅亮永嘉人早負¶
　才名游上庠有聲南度後始爲上虞丞　大駕蹔¶
　駐越上陟明扣閽抗䟽以陳是&KR0003;首發大計之端¶
　上讀之大以歎窹冨季申時爲樞宻從而薦之即¶
<pb:KR3l0062_SBCK_018-14b>¶
　令　召對改官除監察御史告詞云汝俊造䇿名¶
　慷&KR0099;自任上書論事憂國甚深深有大用之意未¶
　幾㑹秦師垣入相嫉之摭其前任㣲罪廢弃以終¶
　先人與之有太學同舎之舊封事之初實縱&KR0119;之¶
　手冩副本以見遺云時紹興元年十一月也或云¶
(五)陟明&KR0013;譴後還郷值江漲父子没於巨浸未知果否¶
蔡持正旣孤居陳州鄭毅夫冠多士通判州事從毅¶
　夫作賦呉處厚與毅夫同年得汀州司理來謁毅¶
　夫間與持正遊明年持正登科寖顯於朝矣處厚¶
　辝王荆公薦去從滕元發薛師正辟於中山大忤¶
　荆公抑不得進元豐初師正薦於王禹玉甚蒙知¶
<pb:KR3l0062_SBCK_018-15a>¶
　遇已而持正登庸處厚乞憐頗甚賀啓云播告大¶
　廷延登右弼釋天下霖雨之望尉海内巖石之瞻¶
　帝渥俯臨輿情共慶共惟集賢相公道包康濟業¶
　茂賛襄秉一德以亮庻工遏群邪以持百度始進¶
　陪於國論俄列㑭於政經論道於黄閤之中致身¶
　於青霄之上竊以閩川岀相今始五人蔡氏登庸¶
　古惟二士澤干秦而聘辯汲汲覇圖義輔漢以明¶
　經區區暮齒孰&KR0002;遇休明之運當強仕之年尊主¶
　庇民已陟槐廷之貴代天理物遂躋鼎石之崇處¶
　厚早辱埏陶竊深欣躍豨苓馬㪍敢希乎良毉之¶
　求木屑竹頭願充乎大匠之用然持正終無汲引¶
<pb:KR3l0062_SBCK_018-15b>¶
　之意是時王蔡並相禹玉薦處厚作大理寺丞㑹¶
　尚書左丞王和甫與御史中丞舒亶有𨻶元豐初¶
　改官制　天子勵精政事初嚴六察亶彈擊太吏¶
　無復畏避最後糺和甫尚書省不用例事以侵和¶
　甫和甫復言亶以中丞兼直學士院在官制旣行¶
　之後祗合一處請給今亶仍舊用學士院厨錢蠟¶
　燭爲贓罪亶奏事殿中　神宗靣喻亶亶力請付¶
　有司推治　詔送大理寺亶恃主婘盛隆自以無¶
　疵欲囙推治益明白且　上初無怒亶意姑從其¶
　請而已處厚在大理適當推治亶擊和甫而和甫¶
　與禹玉合謀傾亶亶事得明必叅大政亶若罪去¶
<pb:KR3l0062_SBCK_018-16a>¶
　則禹玉必引和甫並位將代持正矣處厚觀望佑¶
　禹玉鍜錬傅致固稱亶作自盗贓是時大理正王¶
　吉甫等二十餘人咸言亶乃夾誤非贓罪明白禹¶
　玉和甫從中助下亶于獄坐除名之罪當處厚執¶
　議也持正宻遣逹意捄亶處厚不從故亶雖得罪¶
　而御史張汝賢楊畏先後論和甫諷有司䧟中司¶
　等罪岀和甫知江寧府致大臣交𢙣而持正大怒¶
　處厚小官規動朝聽離間大臣欲黜之未果㑹¶
　皇嗣婁夭處厚論程嬰公孫杵臼存趙孤事乞訪¶
　其墳墓　神宗喜禹玉請擢處厚館職持正言反¶
　覆小人不可近禹玉毎挽之憚持正輒止終　神¶
<pb:KR3l0062_SBCK_018-16b>¶
　宗之丗不用　哲宗即位禹玉爲山陵使辟處厚¶
　掌牋表禹玉薨持正代爲山陵使首罷處厚山陵¶
　畢事處厚言嘗到&KR0560;乞用衆例遷官不許出知通¶
　利軍後以賈種民知漢陽軍種民言母老不習南¶
　方水圡　詔與處厚兩易其任處厚詣政事堂言¶
　通利軍人使路已借紫矣改漢陽則奪之一等作¶
　郡請仍舊持正𥬇曰君能作真知州安用假紫邪¶
　處厚積怒而去其後持正罷相守陳又移安州有¶
　静江指揮卒當岀戍漢陽持正以無兵留不遣處¶
　厚移文督之持正寓書荆南帥唐義問固留之義¶
　問令無出戍處厚大怒曰汝昔居廟堂固能害我¶
<pb:KR3l0062_SBCK_018-17a>¶
　今貶斥同作郡耳尚敢爾耶㑹漢陽僚吏至安州¶
　者持正問處厚近耗吏誦處厚秋興亭近詩云雲¶
　共去時天杳杳鴈連來處水茫茫持正𥬇曰猶亂¶
　道如此吏歸以告處厚處厚曰我文章蔡確乃敢¶
　譏𥬇耶未幾安州舉子呉(犯/御名)自漢江販米至漢¶
　陽而郡遣縣令陳當至漢口和籴呉䄂刺謁當規¶
　欲免籴且言近離郷里時蔡丞相作車蓋亭十詩¶
　舟中有本續以冩呈旣歸舟以詩送之當方盤量¶
　不暇讀姑置懷䄂處厚晚置酒秋興亭遣介亟召¶
　當當自漢口馳往旣解帶處厚問懷中何書當曰¶
　適一安州舉人遺蔡丞相近詩也處厚亟請取讀篇¶
<pb:KR3l0062_SBCK_018-17b>¶
　篇稱善而已盖已貯於心矣明曰於公宇冬青堂¶
　箋注上之後兩日其子柔嘉登第授太原府司户¶
　至侍下處厚迎謂曰我二十年深仇今報之矣柔¶
　嘉問知其詳泣曰此非人所爲大人平生學業如¶
　此今何爲此將何以立於丗柔嘉爲大人子亦無¶
　容迹於天地之間矣處厚悔悟遣數徤歩剰給緍¶
　錢追之馳至進邸云邸吏方往閤門投文書適校¶
　俄頃時尔先子乆居安陸皆親見之又伯父太中¶
　公與持正有連聞處厚事之詳丗謂處厚首興吿¶
(六)訐之風爲搢紳復讎禍首幾數十年因備叙之(先人/手記)¶
秦㑹之暮年作示孫文云曽南豊辟陳無巳邢和叔¶
<pb:KR3l0062_SBCK_018-18a>¶
　爲　英宗皇帝實録檢討官&KR0004;呈藁無已便蒙許¶
　可至邢乃遭横筆又㣲聲數稱乱道邢尚氣跽以¶
　請曰願善誘南豐𥬇曰措辭自有律令一不當即¶
　是亂道請公讀試爲公櫽括邢疾讀至有百餘字¶
　南豐曰少止涉筆書數句邢復讀南豐應口以書¶
　略不經意旣畢授歸就編歸閱數十過終不能有¶
　所増損始大服自爾識關徤以文章軒輊諸公聞¶
　以上秦語其首略云文之始岀秦方氣&KR0395;熏天士¶
　大夫争先快覩而傳之今猶有印行者存焉是時¶
　明清考　國史及前軰所記即嘗與&KR0171;仁仲訓直¶
　父子言之矣案曽南豐元豐五年受詔脩　五¶
<pb:KR3l0062_SBCK_018-18b>¶
　朝史爲中丞徐禧所沮寢命繼丁憂而終蓋未嘗¶
　濡毫初亦不曽脩　英宗實録也陳無巳元祐三¶
　年始以東坡先生傅欽之李&KR0022;直孫同老薦于朝¶
自布衣起爲徐州教授距南豐之没後十年始仕¶
　亦未始預編摩也邢和叔元豐間雖爲崇文舘校¶
書郎不兼史局英宗實録熈寜元年曽宣靖提¶
舉王荆公時巳入翰林請自為之兼實録脩撰不¶
　置官属成書三十卷出於一手東坡先生嘗語劉¶
　壯輿義仲云此書詞簡而事備文古而意明爲¶
國朝諸史之冠不知秦何所據而云義仲道原子也¶
揮麈第三録卷之一¶
