# -*- mode: mandoku-view; -*-
#+TITLE: 揮麈前錄
#+DATE: 2015-09-12 00:24:52.986244
#+PROPERTY: ID KR3l0062
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB07n0622-008揮塵錄後錄-卷三.
<pb:KR3l0062_SBCK_008-1a>¶
揮麈後録卷之三¶
(五六)汝　隂　王　明清¶
宋興巳来宰輔封國公者巳見宋次道春明退朝録¶
　自熈寧以後者今列于後¶
　陳丞相(秀)王文公(舒荆)王文恭(郇&KR0302;)韓獻肅(康)¶
　章子厚(申)韓文定(儀)蔡元長(嘉衛魏/楚陳魯)童貫(涇成益/楚徐豫)¶
　何正憲(榮)鄭文正(崇&KR0043;/燕)余源仲(豊衛)劉文憲(康)¶
　鄧子常(莘)王黼(崇慶/楚)蔡攸(英燕)白丞相(崇)¶
　吕忠穆(成)張忠獻(和魏)秦忠獻(莘慶兾/秦魏益)張循王(濟廣/益)¶
　韓蘄王(英福/潭)秦熺(嘉)陳文恭(信福/魯)湯進之(榮慶/&KR0302;)¶
　虞忠肅(濟華/雍)史文惠(永衛/魯魏)陳正獻(申福/魏)梁文靖(儀/鄭)趙丞相(沂)¶
<pb:KR3l0062_SBCK_008-1b>¶
(五七)王丞相(信福/兾魯)周丞相(濟/益)留丞相(申)京丞相魏謝丞相¶
蔡元道作官制舊典極其用心甚爲詳縝但事有抵¶
　牾或岀於穿鑿者有所未免明清甞略引舊文以¶
　證數項于印本上僉貼呈似遂初&KR0057;丈延之深以¶
　歎賞其帙尚存&KR0057;丈處不復悉紀姑以一條言之¶
　熈寧三年許將以磨勘當遷宰相王安石方欲抑¶
　三人之進取遂轉太常&KR0054;士&KR0004;下筆方成大字堂¶
　後官以手約定具陳　祖宗舊制當遷右正言安¶
　石乃改大字右筆作口字囙知前軰堂後官猶能¶
　執　祖宗之法耳時先公掌外制乃見而知之者¶
　明清以謂磨勘吏部成法非宰相所得而專縱使¶
<pb:KR3l0062_SBCK_008-2a>¶
　有之王荆公之文過執拗丗所共知當新法之行¶
　雖韓冨歐范司馬諸公與之争悉不能回其意豈¶
　一堂吏能轉其筆耶元道云先公即延慶王荆公¶
　薦李資深時&KR0171;子容李才元宋次道繳其改官除¶
　監察御史之命荆公改授延慶即爲書行延慶字¶
(五八)仲逺文忠齊之子也别命書讀始此¶
方通興化人與蔡元長郷曲婣婭之舊元長薦之以¶
　登要路其子軫宏放有文采元長復欲用之軫聞¶
　之即上書訟元長之過旣逹乙覽元長取其䟽自¶
　辯云大觀元年九月十九日勑中書省送到司空¶
　左僕射兼門下侍郎魏國公蔡京劄子奏伏蒙宣¶
<pb:KR3l0062_SBCK_008-2b>¶
　示方軫章䟽一項論列臣睥睨社稷内懐不道效¶
　王莽自立爲司空效曹操自立爲魏國公視¶
　祖宗神靈爲無物玩　陛下不啻&KR0002;嬰兒專以紹¶
　述熈豐之&KR0003;爲自媒之計上以不孝刼持人主下¶
　以謗訕詆誣恐赫天下威震人主禍移生靈風聲¶
　氣熖中外畏之大臣保家族不敢議小臣保寸禄¶
　不敢言顛倒紀綱肆意妄作自古爲臣之姦未有¶
　如京今日爲甚爰自崇寧巳來交通閽寺通謁宫¶
　禁蠹國用則&KR0002;糞土輕名噐以市私恩内自執政¶
　侍從外至帥臣監司無非京之親戚門人政事上¶
　不合於天心下悉結於民怨若設九鼎鑄大錢置¶
<pb:KR3l0062_SBCK_008-3a>¶
　三衛興三舎&KR0021;天地於西郊如此之&KR0011;非獨無益¶
　又且無&KR0024;其意安在京凢妄作必持&KR0003;刼持上下¶
　曰此先帝之法也此三代之法也或曰熈豐遺意¶
　未及施行仰惟　神考十九年間典章文物粲然¶
　大備豈蔡京不得馳騁於當年必欲妄施於今日¶
　以罔在天之神靈凢欲奏請盡乞作御筆指揮¶
　行出語士大夫曰此　上意也明日或降指揮更¶
　不施行則又語人曰京實啓之也善則稱巳過則¶
　稱君必欲　陛下歛天下怨而後巳是豈宗社¶
　之福乎天下之事無常是亦無常非可則因之否¶
　則革之惟其當之爲貴何必三代之爲哉李唐三¶
<pb:KR3l0062_SBCK_008-3b>¶
　百年間所傳者二十一君所可稱者太宗一人¶
　而巳當時如房杜王魏智慮才識必不在蔡京之¶
　下竊&KR0026;正&KR0026;間未甞一言以及三代後丗論　太¶
　宗之治者則曰除隋之乱比跡湯武致治之羙庻¶
　幾成康自古功德兼&KR0173;由漢以來未之有也京不¶
　學無術妄以三代之&KR0003;欺　陛下豈不爲有識者¶
　之所&KR0015;也元豐三年廢殿前&KR0351;宇二千四百六十¶
　間造尚書省分六曹設二十四司以揔天下機務¶
　落成之日車駕親幸命有司立法諸門牆䆫壁輒¶
　增脩改易者徒貳年京惡白虎地不利宰相盡命¶
　毁坼収置禁中是欲利　陛下乎是謂之紹述乎¶
<pb:KR3l0062_SBCK_008-4a>¶
　括地數千里屯兵數十萬建置四輔郡遣親信門¶
　人爲四輔州緫管又以宋喬年爲京畿轉運使宻¶
　諷兖州父老&KR0855;闕下請車駕登封意在爲東京¶
　留守是欲　乗輿一動投間竊發呼吸群助不知¶
　宗廟社稷何所依&KR0029;　陛下將措聖躬於何地臣¶
　甞中夜思之不覺涕泗横流也臣聞京建議立方¶
　田法欲擾安業百姓借使行之豈不召亂乎又况¶
　數年間行鹽鈔法朝行夕改昔是今非以此脫賺¶
　客旅財物道途行旅謂　朝廷法令信如寒暑未¶
　行旬浹又報鹽法變矣鈔爲故紙爲弃物家財蕩¶
　盡赴水自縊客死異郷孤兒寡婦號泣&KR0572;天者不¶
<pb:KR3l0062_SBCK_008-4b>¶
　知其幾千萬人聞者爲之傷心見者爲之流涕生¶
　靈怨歎皆歸咎於陛下然京自謂&KR0064;虐無傷柰¶
　皇天后土之有靈乎所幸者　祖宗不馳一&KR0016;以¶
　得天下仁厚之德&KR0386;飬生靈幾二百年矣四方之¶
　民不忍生事萬一有壟上之耕夫等死之亭長嘯¶
　聚亡命於一方天下嚮應不約而從陛下何以¶
　枝梧其禍乎内外臣獠皆京親戚門人將誰爲¶
　陛下使乎京乗此時談&KR0015;可得陛下之天下也¶
　元符末年　陛下嗣服之&KR0004;忠臣義士明目張膽¶
　思見太平投匭以陳巳見者無日無之京鉗天下¶
　之口欲塞　陛下耳(目/分)爲邪等賊虐忠良天下之¶
<pb:KR3l0062_SBCK_008-5a>¶
　士皆以忠義爲羞方且全身逺害之不暇何暇捄¶
　陛下之失乎柰何陛下以京爲忠貫星日以忠¶
　臣義士爲謗訕詆誣或流配逺方或除名編置或¶
　不許齒仕籍以言得罪者無慮萬人矣誰肯爲¶
　陛下言哉蔡攸者垂髫一頑童耳京遣攸日與¶
　陛下游從嬉戲必無文武堯舜之道啓沃陛下¶
　惟以花㘽恠石籠禽檻獸舟車相㗸不絶道路今¶
　日所獻者則曰臣攸上進明日所獻者則又曰臣¶
　攸上進故欲愚　陛下使之不知天下治亂也乆¶
　虚諫院不差人自除門人爲御史京有反&KR0250;　陛¶
　下何從而知臣是以知京必反也臣與京皆壷山¶
<pb:KR3l0062_SBCK_008-5b>¶
　人也案䜟云水遶壷公山此時方好看京諷部使¶
　者鑿渠以遶山日者星文謫見西方日蝕正陽之¶
　月天意所以啓　陛下聦明者可謂極也柰何¶
　陛下略不省悔黙悟帝意止於肆恩赦開寺觀避¶
　正殿减常膳舉常儀以荅天戒而巳然國賊尚全¶
　首領未聞梟首以謝天下百姓此則神民共憤¶
　祖宗含怒在天之日乆矣　陛下勿謂雉鳴乎鼎¶
　榖生于朝不害　髙宗太戊之徳九年之水七年¶
　之旱不害堯湯之聖古人之事出於適然今日之¶
　事禍發不測天象人情危慄如是伏惟　陛下留¶
　神聽覽念　藝祖創業之難思履霜堅氷之戒今¶
<pb:KR3l0062_SBCK_008-6a>¶
　日氷巳堅矣非獨履霜之漸願　陛下早圖之後¶
　悔之何及臣批肝爲紙&KR0267;血書辝忘萬死叩　天¶
　閽區區爲　陛下力言者非幕陛下爵禄而言¶
　也所可重者　祖宗之廟社所可惜者天下之生¶
　靈而自忘其言之迫切　陛下殺之可也赦之可¶
　也竄之可也臣一死生不繫於重輕陛下上體¶
　天戒下顧人言安可愛一國賊而忘廟社生靈之¶
　重乎冐瀆天威無任戰慄之至謹俻録如后臣讀¶
　之駭汗若無所容臣以愚陋備位宰司不能鎮伏¶
　紀綱訖無毫髪報稱徒致姦言干浼　聖聽且人¶
　臣有將必誅之刑告言不實有反坐之法臣&KR0002;有¶
<pb:KR3l0062_SBCK_008-6b>¶
　是事死不敢辝臣&KR0002;無是事方軫之言不可不辯¶
　伏望　聖慈付之有司推究事實不可不問取進¶
　止　詔軫削籍流嶺外後竟殂于貶所元長猶用¶
　其兄會爲待制家間偶存此䟽録以呈太史李公¶
　仁甫載之長編當是時也元長領天下事誰敢言¶
　者軫獨能奮不顧身無所回避如此使　九重信¶
　其言逐元長元長悟其&KR0003;急流勇退則　國家無¶
(五九)後來之患元長與軫得禍俱輕三者備矣¶
宣和元年八月丁丒　皇帝詔大晟作景鍾是月二¶
　十五日鍾成　皇帝以身爲度以度起律以律審¶
　聲以聲制鍾以鍾出樂而樂宗焉于以祀天地享¶
<pb:KR3l0062_SBCK_008-7a>¶
　&KR0017;神朝萬國罔不用乂在廷之臣再拜稽首上頌¶
　明明天子以身爲度有景者鍾衆樂所怙於昭于¶
　天乃眷斯顧揚于大庭罔不時序億萬斯年受天¶
　之祐此翰林學士承&KR0562;強淵眀之文也偶&KR0023;斯本¶
(六十)謹録于右¶
王寀輔道樞宻韶之子少豪邁有父風早中甲科善¶
　議論工詞翰曾文肅蔡元長薦入館爲郎後以直¶
　祕閣知汝州考满守陜年未三十輕財喜士賔客¶
　多歸之坐不覺察盗鑄免官自&KR0018;其材受辱不羞¶
　是時羽流林靈素以善役鬼神得幸而輔道之客¶
　兾其復用乗時所好昌言輔道有術可致天神岀¶
<pb:KR3l0062_SBCK_008-7b>¶
　靈素上抳不得施蓋其客亦能請紫姑作詩詞而¶
　巳非林之比輔道固所不解然實不知客有此語¶
　也輔道甞對別客謂靈素太誕妄安得爲　上言¶
　之其言適與前客語偶合工部尚書劉炳子蒙者¶
　輔道母夫人之姪孫也及其弟煥子宣俱長從班¶
　歆&KR0233;一時時開封尹盛章新用事忌炳兄弟進思¶
　有以害其寵未得也&KR0004;炳視輔道雖中表然炳性¶
　謹厚毎以輔道擇交不慎踈之㑹炳姑適王氏於¶
　輔道爲㛐一日輔道語其㛐曰某乆欲謁子蒙兄¶
　弟奉從容然不得其門而入柰何㛐曰俟我至其¶
　家可往&KR0049;之輔道於是如其教&KR0049;炳於賔舎乆之¶
<pb:KR3l0062_SBCK_008-8a>¶
　始得通炳逡巡猶不欲見迫於其姑勉強接之旣¶
　就坐談論風生亹亹不勌炳大歎服入告其姑曰¶
　乆不與王叔言其進乃尔自恨不及也因遣持馬¶
　人歸止&KR0043;其家自是始相親洽殆至興獄朱及&KR0010;¶
　也前客語旣逹靈素靈素忿怒泣請于　上且增¶
　加以白之曰臣以覉旅荷陛下寵靈而姦人造¶
　言累及君父乞放還山以避之不然願置對與之¶
　理上令逮捕輔道與所言客姚坦之王大年以其¶
　事下開封使者至輔道自謂無它亦不以介意語¶
　家人曰辯數乃置無以爲念也至獄中刻木皆出¶
　帋求書且謂輔道曰昔&KR0171;學士坐繫烏臺時衛獄¶
<pb:KR3l0062_SBCK_008-8b>¶
　吏實某等之父祖&KR0171;學士旣出後毎恨不從其乞¶
　翰墨也輔道喜作歌行以贈之處之甚怡然而盛¶
　章以炳之故得以甘心矣因上言詞語有連及炳¶
　者乞併治之　上曰炳從臣也有罪未冝草草炳¶
　旣聞　上語不疑其他一日　上幸寳籙騑蹕齋¶
　宫從官皆在焉炳越班靣奏簾外曰臣猥以無狀¶
　待罪迩列適有中傷者非　陛下保全巳虀粉矣¶
　再拜而退炳旣謝巳舉首始見章在側注目瞪視¶
　惶駭失措深以爲悔翌日章以急速請對因言寀¶
　與炳腹心誹謗事驗明白今對衆越次上以欺罔¶
　陛下下以營惑羣臣禍將有不勝言者幸陛下¶
<pb:KR3l0062_SBCK_008-9a>¶
　裁之　上始怒是日有　旨内侍省不得収接劉¶
　炳文字炳猶朱知之以謂事平矣故不復閑防章¶
　旣歸遣開封府司録孟彦弼携捕吏竇鑒等數人¶
　即訊炳於家炳囚服岀見分賔主而坐詞氣慷&KR0099;¶
　無服辭彦弼旣見其不屈欲歸而竇鑒者語彦弼¶
　曰尚書几間得寀一紙字足以成案矣遂亂抽架¶
　上書適有炳著撰藁草飜之至厎見炳和輔道詩¶
　尚未成首云白水之年大道盛掃除荆&KR0068;奉髙真¶
　詩意謂輔道甞有嫉&KR0086;之意時尚道目　上爲髙¶
　真爾鑒得之以爲竒貨歸以授章章命其子并釋¶
　以進云白水謂來年庚子寀舉事之時炳指寀爲¶
<pb:KR3l0062_SBCK_008-9b>¶
　髙真不知以何人爲荆&KR0068;將寘陛下於何地豈¶
　非所謂大逆不道乎但以此坐輔道與客皆極刑¶
　炳以官髙得弗誅削籍竄海外煥責授&KR0475;練副使¶
　黃州安置凢王劉親属等苐斥謪之并擢爲祕書¶
　省正字數日而死出現其父巳爲蛇矣華陽張德¶
　逺文老子蒙之壻也又并娶德逺之妹目覩其事¶
　且當時亦以有連坐送吏部與監當故知之爲詳¶
　甞謂明清曰德逺死無人言之者矣子其因筆無¶
　惜識之文老甞爲四川茶馬東坡先生賦張熈明¶
　萬卷堂詩即其父也文老&KR0054;極羣書&KR0057;長史學發¶
　言可孚故盡列其語又益知丗所傳輔道遇&KR0043;&KR0072;¶
<pb:KR3l0062_SBCK_008-10a>¶
(六一)之事爲不然云¶
王景彛故弟在京師太子巷初開寳間江南李後主¶
　遣其弟從善入貢留不遣建宅以賜故都人猶以¶
　太子目之也從善死後歸王氏宣和&KR0004;崔貴妃者¶
　得幸祐陵未育子有劉康孫者&KR0114;祝之流以術&KR0170;¶
　恩甚厚爲遥郡觀察使言之於崔之兄曰王氏所¶
　居巷名旣佳而宅中有福氣冝請於上崔遣人告¶
　於妃妃以致懇　上　上喻京尹王革令善圖之¶
　革即呼王氏子弟導指意王諸子愚騃不知時變¶
　遲遲未許崔欲速得之㑹舎旁有造磬者時都下¶
　&KR0004;行當十錢崔訹人誣告王諸子與鄰人盗鑄革¶
<pb:KR3l0062_SBCK_008-10b>¶
　即爲掩捕鍜錬黥竄而没其宅遂以賜崔崔氏旣¶
　得之　上幸其居設酺三日榮冠一時未幾崔命¶
　康孫禱於宅中樹下適有争寵者譛於　上及中¶
　宫云崔氏姊弟夜祠&KR0021;與巫覡祝詛叵測㑹　上¶
　甞夢明節劉妃泣愬以爲人猒勝致死　上因以¶
　語妃妃抗　上語頗不遜上怒付有司捕康孫¶
　等窮治康孫&KR0323;承實甞以　上及崔妃所生年月¶
　禱神求嗣且祈固寵呪詛則無之猶坐指斥詔臠¶
　康孫於宅前國毉曹孝忠併坐流竄孝忠亦倖進¶
　爲廉車二子濟渙俱冒館職至是皆斥之孝忠甞¶
　侍明節藥故也仍命懸康孫首于所祝樹上制云¶
<pb:KR3l0062_SBCK_008-11a>¶
貴妃崔氏乏柔順進賢之志溺姦滛罔上之私惑¶
　于竒邪隂行媚道散資産以掠衆譽招術者以彰¶
　虚聲祝詛同列以及於死生指斥中宫而刑於切¶
害談命術以徼後福挾猒勝以及乗輿可降充庻¶
　人移居別院崔兄除名㛐姊妹並逺外編管距王¶
　氏之籍不及一&KR0010;云陳成季迪云時任大理卿親¶
(六二)鞫其事¶
承平時宰相入省必先以秤秤印匣而後開蔡元長¶
　秉政一日秤匣頗輕疑之揺撼無聲吏以白元長¶
　元長曰不須啓封今日不用印復携以歸私苐翌¶
　日入省秤之如常日開匣則印在焉或以詢元長¶
<pb:KR3l0062_SBCK_008-11b>¶
　元長曰是必省吏有私用者偶倉猝不能入倘失¶
(六三)措急索則不可復得徒張皇耳¶
蔡元長晩年語其猶子耕道曰吾欲得一好士人以¶
　教諸孫汝爲我訪之耕道云有新進士張觷者其¶
　人游太學有聲學問正當有立作可備其選元長¶
　領之㳙辰延致入館數日之後忽語蔡諸孫云可¶
　且學走其它不必諸生請其故云君家父祖姦憍¶
　以敗天下指日䘮亂惟有奔竄或可脫死它何必¶
　解耶諸孫泣以愬于元長元長愀然不樂命置酒¶
　以謝之且詢以救&KR0102;之䇿觷曰事&KR0020;到此無可言¶
　者目下姑且收拾人材改往脩來以補萬一然無¶
<pb:KR3l0062_SBCK_008-12a>¶
　及矣元長爲之垂涕所以叙劉元城之官召張才¶
　叔楊中立之徒用之蓋繇此也耕道名佃君謨之¶
(六四)孫觷字柔直南劒人後亦顯名于時(巳上二事尤/丈延之云)¶
靖康中有解習者東州人爲郎于朝未甞與人接談¶
　虜&KR0016;南㓂擇西北帥守時相以其謹厚不泄謂沈¶
　鷙有謀遂除直龍圗知河中府習別時相云某實¶
　以訥於言故㝷常不敢妄措辝於朝列今一旦付¶
　委也如此習之一死固不足惜切恐　朝廷以此¶
　擇人廟謀悞矣解竟没於難丗人以饒舌掇禍者¶
(六五)多而習廼以箝口喪軀昔所未聞也(外舅云)¶
薛紹彭旣易定武蘭亭石歸于家政和中　祐陵取¶
<pb:KR3l0062_SBCK_008-12b>¶
　入禁中龕置睿思東閤靖康之亂金人盡取¶
　御府珍玩以北而此刻非虜所識獨得留焉宋汝¶
　霖爲留守見之并取内帑所掠不盡之物馳進于¶
　髙宗時駐蹕維&KR0045;　上毎寘左右踰月之後虜騎¶
　忽至　大駕倉猝渡江竟復失之向叔堅子固爲¶
(六六)&KR0045;帥　髙宗甞宻令&KR0115;捜之竟不&KR0023;(向端叔云)¶
靖康&KR0004;童貫旣以誤國竄海外巳而下詔誅之¶
　欽宗喻宰執云貫素姦狡須得熟識其靣目者衘¶
　命追路即所在而行刑庻免差誤唐欽叟時爲首¶
　相云朝臣中有張澂字逹明者與貫往還冝令其¶
　往　詔除澂監察御史以行澂字逹明有一小女¶
<pb:KR3l0062_SBCK_008-13a>¶
　十餘&KR0010;玉雪可憐素所愛時天寒欲夘飲忽聞有¶
　此役駭愕戰掉柚拂湯酒椀沃其女立死逹明號¶
　慟引道怨欽叟切骨至南雄州而貫就戮明年欽¶
叟免相留京二聖北遷虜人立張&KR0022;昌爲主且驅¶
　廷臣連衘列狀欽叟僉名畢仰藥而殂建炎中逹¶
　明爲中司適欽叟家陳乞䘏典逹明言欽叟不能¶
　抗虜之命雖死不足褒贈繇是恩數盡&KR0230;至今不¶
(六七)能理也(俞彦時云)¶
馮檝濟川雷觀公逹靖康中俱爲學官于京師皆蜀¶
　士也而觀以上書得之檝寔先逹焉一日檝出䇿¶
　題問諸生經旨觀摘其疪訐之於稠人中曰自王¶
<pb:KR3l0062_SBCK_008-13b>¶
　安石曲學邪&KR0003;之行蔡京挾之以濟其姦遂亂天¶
　下今日豈可尚習其餘論耶檝曰子去&KR0010;爲學生¶
　甞以書属我求爲蔡氏館客豈忘之耶前牘尚存¶
譸張爲幻乃尓是繇同浴而譏祼䄇也二人大忿¶
(六八)坐是論列皆絀爲監當(邵公濟云)¶
賀子忱&KR0098;中靖康中爲郎或有薦其持節河北者子¶
　忱微聞之忽就省户作中風狀顛仆於地呼之不¶
　醒同舎郎急命舁之以歸即牒開封府乞致仕得¶
　勑買舟南下&KR0004;無所苦也李&KR0684;彦思以武官爲樞¶
　宻都承旨朝論亦將有所委任亦効子忱之舉時¶
　聶山尹都以謂此風不可長翌日啓　上以謂&KR0684;¶
<pb:KR3l0062_SBCK_008-14a>¶
　詐疾退避後來何以使人　詔邈降兩官除河北¶
　提點刑獄兼攝真定府日下出門竟死於難子忱¶
　紹興&KR0004;以李泰發薦落致仕又三十年爲參知政¶
(六九)事晚節末路持禄固位而巳(向荆父云)¶
秦會之甞對外舅自言靖康末與莫儔俱在虜寨粘¶
　罕二太子者謂搜㝷宗室有所未盡儔陳計於二¶
　賊乞下宗正寺取玉牒其中有名者盡行根刷無¶
　能逃矣會之在傍曰尚書之言誤矣譬如吾曹人¶
　家宗族不少有服属雖近而情好極踈者有雖號¶
　同姓而恩義反不及異姓者多矣平時冨貴旣不¶
　與共一旦禍患乃欲與之均以人情揆之恐無此¶
<pb:KR3l0062_SBCK_008-14b>¶
(七十)理粘罕者曰中丞之言是由此異時之¶
王劉旣誅竄適鄭逹夫與蔡元長交&KR0086;鄭知蔡之嘗¶
　薦二人也忽降&KR0562;應劉炳所薦並令吏部具姓名以¶
　聞當議降黜宰執旣對左丞薛昂進曰劉炳臣甞¶
　薦之矣今炳所薦尚當坐而臣薦炳何以迯罪京即進¶
　曰劉炳王寀臣俱曽薦之今大臣造爲此謀寔欲傾臣¶
　臣當時所薦者材也固不保其往今在庭之臣如¶
　鄭居中等皆臣所引以至於此今悉叛臣矣臣亦¶
　不保其往願　陛下深察　上&KR0015;而止由是不直¶
(七一)逹夫即再降㫖劉炳所薦並不問亦丈老云¶
明清前録記靖康中贈范文正恐是悞書近日李文¶
<pb:KR3l0062_SBCK_008-15a>¶
　授孟傳云當時迺是進擬忠宣　欽宗改文正之¶
　名付岀身仍於其矜其旁批云不欲專崇元祐文¶
(七二)授云得之於曾文清文清呉元中妻兄冝知其詳¶
温益字禹弼　徽考以端邸舊僚即位未乆擢尹開¶
府　欽聖因山曾文肅爲山陵使益爲頓逓使梓¶
　宫次板橋以人衆柱折幾䧟時外祖空青公侍文¶
　肅爲山陵所主管文字偶問左右曰蝢逓使何在¶
　不虞益之在旁忽應曰益在斯由是怨外祖入骨¶
　髓時蔡元長巳有中禁之授使運力爲引重至於¶
　斥文肅于　上前元長大感之遂以爲中書侍郎¶
　興大獄欲擠文肅父子於死地頼　上保全之得¶
<pb:KR3l0062_SBCK_008-15b>¶
　免未幾益卒於位後元長復用其子萬石爲閣學¶
(七三)士以報之(曾玉&KR0173;云)¶
東坡先生平生爲人碑誌絶少盖不妄語可故也其¶
　作陳公弼希亮傳叙其剛方明敏之業殆數千言¶
　至比之　長孺非有以心未易得之然其後無聞¶
　心竊疑焉比閱孫叔易外制集載其所行陳簡齋¶
　去非爲叅知政事封贈三代告詞始知迺公弼之¶
　孫取張巨山所作去非墓碑視之又知爲公弼仲¶
　子忱之孫焉簡齋出處氣節翰墨文章爲中興大¶
臣之冠善&KR0086;之報時有後先其可謂無乎¶
揮麈後録卷之三¶
