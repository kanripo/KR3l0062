# -*- mode: mandoku-view; -*-
#+TITLE: 揮麈前錄
#+DATE: 2015-09-12 00:24:53.604880
#+PROPERTY: ID KR3l0062
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 22
#+PROPERTY: FILE SB07n0624-022揮塵錄餘話-卷一.
<pb:KR3l0062_SBCK_022-1a>¶
揮麈後録餘話卷之一¶
　　朝請大夫主管台州崇道觀汝隂王明清¶
永昌陵&KR0114;吉命司天監苗昌裔往相地西洛旣覆土¶
　昌裔引董役内侍王繼恩登山巔周覧形𫝑謂繼¶
　恩云　太祖之後當再有天下繼恩黙識之¶
　太宗大漸繼恩乃與參知政事李昌齡樞宻趙鎔¶
　知制誥胡旦布衣潘閬謀立　太祖之孫惟吉適¶
　洩其機吕正惠時爲上宰鎻繼恩而迎　真宗于¶
　南衙即　帝位繼恩等尋悉誅竄前人巳嘗記之¶
　熈寧中昌齡之孫逢登進士第以能賦擅名一時¶
　吴伯固編三元衡鑑𥙊九河合爲一者是也逢素¶
<pb:KR3l0062_SBCK_022-1b>¶
　聞其家語與方士李士寧毉官劉育熒惑宗室丗¶
　居共謀不&KR0100;旋皆敗死詳見國史靖康末趙子崧¶
　守陳州子崧先在邸中剽竊此&KR0003;至是適天下大¶
　亂二聖北狩與門人𫝊亮等㰱血爲盟以倖非¶
　常傳檄有云　藝祖造&KR0022;千齡而符景運　皇天¶
　佑　宋六葉而生眇躬繼知　髙宗巳濟大河皇¶
　懼歸命遣其妻弟陳良翰奉表勸進　髙宗羅致¶
　元帥幕　中興後亟欲大用㑹與大將辛道宗争¶
　功道宗得其文繳進之詔置獄京口究治得情¶
　髙宗震怒然不欲暴其事以它罪竄子崧于嶺外¶
　此與夏賀良赤精子之言劉歆易名以應符䜟何¶
<pb:KR3l0062_SBCK_022-2a>¶
以異哉豈知接千歳之統　帝王自有真邪¶
熈寧初王荆公力薦常夷父乞以种放之禮召之¶
　上云放軰詩酒自娯而巳豈有經丗之才如常秩¶
肯來　朕當以非常之禮待之故制詞云幡然斯¶
來副　朕虗佇蓋宣德音也¶
靖康初李伯紀薦任申先丗初自布衣錫對　欽宗¶
　忽問云卿在前朝曾上書乞取燕雲丗初云誠有¶
　之臣是時爲見遼國衰弱謂我&KR0002;訓練甲兵遟以¶
　歳月乗此機㑹可以盡復燕雲舊地初非欲結小¶
羗擣其巢穴此書尚在可賜睿覧上云曾見之¶
　使如卿言燕雲之地何患不得繼以歎息即批出¶
<pb:KR3l0062_SBCK_022-2b>¶
　賜進士出身自是進用丗初伯雨之子也¶
髙宗應天中興之初大臣有薦瀘州草澤彭知一者¶
　有康濟之略隱居鳯翔府得　旨令守臣錢蓋等¶
津發至　行在所旣入　朝廼以所燒金及藥術¶
爲獻　詔云　朕不忍燒假物以誤後人仰三省¶
發遣赴元來去處日下施行仍將燒金合用什物¶
　於街市搥毀¶
建炎已酉以葉夢得少緼爲左丞&KR0138;十四日而爲言¶
者所攻而罷其自記奏對　聖語備列于後一日¶
　進呈知婺州&KR0171;遟奏乞减年額上供羅　聖訓問¶
　祖宗額幾何臣等對　皇祐編勑一萬匹問今數¶
<pb:KR3l0062_SBCK_022-3a>¶
　幾何臣等指&KR0171;遟奏言平羅婺羅花羅三等共五¶
　萬八千七百九十七疋　聖訓驚曰苦哉民何以¶
　堪臣等奏建炎　赦書諸崇寧以後增添上供過¶
　數非　祖宗舊制自合盡罷今遟奏乞减一半¶
　聖訓曰與盡依　皇祐法臣等奏今用度¶
　祖宗時不同却恐减太多用度不足即不兔再拋¶
　買或致失信欲且與减二萬疋并八千有零數臣¶
　等奏陛下至誠䘏民可謂周盡　聖訓復云如¶
　此好事利益於民一日且做得一件一年亦有三¶
　百六十件臣等退　御筆即從中出曰訪聞婺州¶
　上供羅舊數不過一萬疋　崇寧以後積漸增添¶
<pb:KR3l0062_SBCK_022-3b>¶
　幾至五倍近歳無本錢皆出科配乆爲民病深可¶
　矜恤今後可毎年與减二萬八千匹并零數者爲¶
　永法仍令本州及轉運司毎年那融應副本錢足¶
　備臣等即施行　車駕初至臨安府霖雨不止一¶
　日臣等奏事畢因言州治屋宇不多六宫居必隘¶
　窄且東南春夏之交多雨蒸潤非京師比　聖訓¶
　曰亦不覺窄但卑濕爾然自過江百官六軍皆失¶
　所　朕何敢獨求安至今&KR0230;処尚在堂外當竢將¶
　士官局各得所居迁從之人稍有所歸朕方敢¶
　迁入&KR0230;臣等皆言聖心如此人情孰不感動¶
　車駕始至臨安府　手詔郎官以上悉皆許薦人¶
<pb:KR3l0062_SBCK_022-4a>¶
　材蓋特恩也一日進呈侍從官等奏狀聖訓諭¶
　臣等曰今次所薦人材不比已前當須擇其可取¶
　者便擢用之乃命並召赴都堂審察翌日復命臣¶
　等曰郎官等所薦士不&KR0002;便令登對朕當親自¶
　延見之早朝退遍閱諸処章奏未嘗閑今後進膳¶
　罷令後殿引見及晚朝前皆可引三班庻得欵曲¶
　臣等奏但恐上勞　聖躬&KR0002;陛下不倦接見踈¶
　逺捜訪賢能天下幸甚於是再批旨行下一日¶
　初進對　聖訓首言陳東歐陽徹可贈一官并与¶
　子或弟一人恩澤始罪東等出於倉猝終是以言¶
　責人　朕甚悔之今方降　詔使士庻皆得言事¶
<pb:KR3l0062_SBCK_022-4b>¶
　當使中外皆知此意臣等即奉詔言甚善　聖¶
　訓復曰馬伸前此責去亦非罪可召還或曰聞伸¶
　巳死　聖訓曰不問其死但　朝廷召之以示不¶
　以前責爲罪之意乃問伸自何官責臣等皆曰自¶
　衛尉少卿　聖訓曰可復召爲衛尉少卿臣等奉¶
　詔而退東等於是皆贈官及与子或弟恩澤一人¶
　并　詔所居&KR0278;䘏其家進呈湖州民王永從進錢¶
　五十萬緡优囯用臣等言户部財用稍集亦不至¶
　甚闕　聖訓曰如此即安用徒有取民之名却之¶
　或曰巳納其伍万緡矣今却之則前後異同¶
　聖訓曰旣不闕用可併前巳納還之仍　詔今後¶
<pb:KR3l0062_SBCK_022-5a>¶
　富民不許陳獻臣等皆言　聖慮及此東南之民¶
　聞風當益感恱一日　聖訓諭臣等言過江器械¶
　皆散亡甲所失&KR0057;多　朕毎躬擐甲胄閱武於宫¶
　中以勵衛士乃知舊所造甲有未盡善如披&KR0553;皆¶
　用鐵臂肘幾不可引以當胷緩急如何屈伸今皆¶
　親自裁定損益與舊不同極便於施行令兩浙路¶
　諸州分造甲五十副一以新様爲之臣等皆言¶
　陛下留意武事前所未講盡經　聖慮此前史所¶
　以稱漢宣帝器械技巧皆精其能朝退内出新様¶
　甲一副示臣等舊轉肘鐵葉處皆易以皮屈伸無¶
　不利便佗皆𩔖此其後陳東歐陽徹俱贈袐撰各¶
<pb:KR3l0062_SBCK_022-5b>¶
　又官其二子仍賜田十頃¶
髙宗建炎二年冬自建康避狄幸浙東初度錢塘至¶
　蕭山有列拜于道側者揭其前云宗室趙不衰以¶
　下起居　上大喜頋左右曰符兆如是吾無慮焉¶
　詔不衰進秩三等是行雖渉海往返然天下自此¶
　大定矣不衰即善俊之父此與　太宗征河東宋¶
　捷之祥一也是時選御舟槹工又有趙立畢勝之䜟¶
建炎庚戍正月三日　髙宗航海次台州之章安鎮¶
　落帆于鎮之祥符寺前屏去警蹕易衣徒歩登岸¶
時長老者方陞座道祝　聖之祠　帝趾忽前聞¶
　其稱讃之語甚喜戒左右勿令驚惶而諦聽之少¶
<pb:KR3l0062_SBCK_022-6a>¶
　焉千乗万&KR0016;畢集始知爲六飛臨幸野僧初不閑¶
禮節恐怖失措從行有司始教以起居之儀(李承造/升之云)¶
紹興中趙元鎮爲左相一日入　朝見自外移竹栽¶
　入内奏事畢亟往視之方興工於𨻶地元鎮詢誰¶
　主其事曰内侍黃彦節也元鎮即呼彦節詬責之¶
　曰頃歳艮嶽花石之擾皆出汝曹今將復蹈前轍¶
　邪命勒軍令狀日下罷役彦節以聞于　上翌日¶
　元鎮奏事　上喻曰前日偶見禁中有空地囙令¶
　植竹数十竿非欲以爲𫟍囿然卿能防㣲杜漸如¶
　此可謂尽忠爾後儻有似此等事勿憚以警¶
　朕之不逮也(彦節自云)¶
<pb:KR3l0062_SBCK_022-6b>¶
沈之才者以碁得幸　思陵爲　御前祗應一日禁¶
　中與其𩔖對奕　上喻曰切須子細之才遽曰念¶
　兹在兹　上怒云技藝之徒廼敢對朕引經邪¶
　命内侍省打竹箆二十逐出(廉宣仲云)¶
秀州外毉張浩自云少𨽻軍籍甞爲杉清閘官虞候¶
　一日晩出郊過嘉興縣忽覩丞㕔赤光照天疑爲¶
　回禄亟入視之云趙縣丞之室適免身得雄是誕¶
　育　孝宗也浩之子樸今爲毉官家于縣橋之西¶
　可質焉(張浩自云)¶
紹興壬子　詔知大宗正事安定郡王今畤訪求宗¶
　室伯字號七歳以下者十人入宫備選十人中又¶
<pb:KR3l0062_SBCK_022-7a>¶
擇二人焉一肥一癯廼留肥而遣癯賜銀三百兩¶
　以謝之未及出　思陵忽云更子細觀廼令二人¶
　义手並立忽一猫走前肥者以足蹴之　上曰此¶
猫偶尓而過何爲遽踼之輕易如此安能任重耶¶
遂留癯而逐肥者癯者乃阜陵也肥者名伯浩後¶
　終於温州都監(趙子導彦[沔-丏+丐]云)¶
辛巳歳顔亮冦淮江浙震動有處州遂昌縣道流張¶
　思廉者人稱爲有道之士言事多驗時李正之大¶
　正爲邑尉從而問之思廉以片紙書云(孝宗/御名)乃在¶
　位初得之殊不可曉次年阜陵改名正儲登極¶
(李正之云)¶
<pb:KR3l0062_SBCK_022-7b>¶
明清頃於蔡微處得觀祐陵與蔡元長賡歌一軸¶
皆真迹也今録于後己亥十一月十三日南郊𥙊¶
　天齋宫即事賜太師報本精禋自國南先期清廟¶
　𪧐齋嚴層霄初(今上/御名)同雲霽暖吹俄回海日暹十¶
萬軍容氷作陣九街鴛瓦玉爲簷肅雍顯相同元¶
老行慶均釐四海霑太師臣京恭和雪晴至日日¶
初南帝舉明禋祀事嚴萬瓦溝中寒色在一輪空¶
外曉光暹雲和龍&KR0942;開氷轍風暖鸞旗拂凍簷共¶
喜天心扶　聖悳珠璣更誤寵恩霑展采齊明拱¶
靣南濃雲深入夜更嚴風和不放瓊英落日暖高¶
隨玉漏暹照地神光臨午陛鳴臯仙羽下重簷五¶
<pb:KR3l0062_SBCK_022-8a>¶
　門回仗如天上看舉鷄竿雨露霑衮龍朱履午階¶
　南大輦鸞鳴羽衛嚴玉&KR0942;乍回黃道穏金烏初上¶
　白雲暹五門曉吹開旗尾萬&KR0016;花光入帽簷巳見¶
　神光昭感格鶴書恩下萬&KR0022;霑飲福初回八陛南¶
　凝旒裒對百神嚴睍消塵入康衢&KR0243;神應光隨北¶
　陛暹丹檻雉開中扇影朱繩鶴下五門簷群生鼔¶
　舞明禋畢却憶花飛舞䄂霑清廟齋幄常有詩賜¶
　太師巳曾和進禋祀禮成以目擊之事依前韻再¶
　進今亦用元韻復賜太師非特以此相困盖清時¶
　君臣賡載亦一時盛事耳靈皷黃麾道指南紫壇¶
　蒼壁示凝嚴聮翩玉羽層霄下烜赫神光愛景暹¶
<pb:KR3l0062_SBCK_022-8b>¶
　爲喜鑾輿回鳯闕故留芝蓋出虬簷禮天要作斯¶
　民福解雨今當萬物霑太師以&KR0013;賜暹字韻詩前¶
　後凢三次進和蓋欲示其韻愈嚴而愈工耳復以¶
　前韻又賜太師天位迎陽轉斗南千官山立盡恭¶
　嚴共欣奠玉煙初逹争奉回鸞日巳暹歸問雪中¶
　誰詠䋈&KR0115;捜花底自廵簷禮成却喜歌&KR0313;尺端爲¶
　來麰萬寓霑(唐杜甫詩廵簷索共/梅花𥬇蓋雪事也)太師臣京題神¶
　霄宫下馬神霄第一回晴空宫殿九秋開月中桂¶
　子看時落雲外仙軿特地來參差碧瓦切昭回繡¶
　户雲輀次第開仙伯九霄曾付託得隨真主下天¶
　來神霄玉清萬壽宫慶成卿以使事奉安聖像聞¶
<pb:KR3l0062_SBCK_022-9a>¶
　有二詩書幈俯同其韻復賜太師碧落金風爽氣¶
　回藂霄乍喜瑞霞開經營欲致&KR0058;元福敢謂詩人¶
　詠子來曈曚日馭曉光回金碧相冝王府開歩武¶
　煙霞還舊觀百神應喜左元來昨日召卿等自卿¶
　私第泛舟經景龍江㳺擷芳園靈沼聞卿有小詩¶
　今俯同其韻賜太師景龍江静喜安流玉色閑看¶
　浴翅鷗巳覺西風頗無事何妨穩泛濟川舟登山¶
　想見留雲際賞日還能傍水涯對此巳多重九興¶
　先輸黃髮賞黃花錦繡煙霄碧玉山縈紆静練照¶
　晴川留連不惜厭厭去雅興難忘旣醉篇上清寳¶
　籙宫立冬日講經之次有羽鶴數千飛翔空際公¶
<pb:KR3l0062_SBCK_022-9b>¶
　卿士庻衆目仰瞻卿時預榮觀作詩紀實來上因¶
　俯同其韻賜太師以下上清講席鬰蕭臺俄有青¶
　田萬侣來蔽醫晴空疑雪舞低佪轉影𩔖雲開飜¶
　翰清淚遥相續應瑞移時尚不回歸羙一章歌盛¶
　事喜今重見謫仙才又上已日賜太師金明春色¶
　正芳妍修禊佳辰集衆賢乆矣愆陽罹暵旱沛然¶
　膏雨&KR0243;農田乗時賸挾花盈帽胥樂何辤酒滿船¶
　所頼爕調功有自佇期髙&KR0338;報豐年微元長之孫¶
　自云當其父祖冨貴鼎盛時悉貯于隆儒亨㑹閣¶
　此百分之一二焉國禍家艱之後散落人間不知¶
　其幾也¶
<pb:KR3l0062_SBCK_022-10a>¶
祐陵癸巳歳蔡元長自錢唐&KR0208;召再相詔特錫燕于¶
　太清樓極承平一時之盛元長作記以進云政和¶
　二年三月　皇帝制詔臣京宥過眚愆復官就第¶
　命四方舘使榮州防禦使臣童師敏齎　詔召赴¶
　闕臣京頓首辤繼&KR0013;　御札手詔責以大義惶怖¶
　上道於是飲至于郊曲燕于垂拱殿祓禊于西池¶
　寵大恩隆念無以稱　上曰朕攷周宣王之詩吉¶
　甫燕喜旣多受祉來歸自鎬我行永乆飲　御諸¶
　友炰鼈膾鯉其可不如古者　詔以是月八日開¶
　後𫟍太清樓命内客省使保大軍節度觀察留後¶
　帶　御器械臣譚稹同知入内内侍省事臣楊戩¶
<pb:KR3l0062_SBCK_022-10b>¶
　内客省使保康軍節度觀察留後帶御器械臣¶
　賈祥引進使晉州管内觀察使勾當内東門司臣¶
　梁師成等伍人緫領其事西上閤門使忠州刺史¶
　尚藥局典　御臣鄧忠仁等一十三人掌典内謁¶
　者職有司請辦具上　帝弗用前三日幸太清相¶
　視其所曰於此設次於此陳器皿於此置尊罍於¶
　此膳羞於此樂舞出内府酒尊寳器琉璃馬瑙水¶
　精坡璃翡翠玉曰以此加爵致四方羙味螺蛤蝦¶
　鱖白南海瓊枝東陵玉蘂與海物惟錯曰以此加¶
　籩頒　御府寳帶宰相親王以玉執政以通犀餘¶
　花犀曰以此實篚教坊請具樂奏　上弗用曰後¶
<pb:KR3l0062_SBCK_022-11a>¶
　庭女樂肇自先帝&KR0674;業大臣未之享其陳于庭¶
　上曰不可以燕樂廢政是日視事垂拱殿退召臣¶
　何執中臣蔡京臣鄭紳臣呉居厚臣劉正夫臣侯¶
　蒙臣鄧洵仁臣鄭居中臣鄧洵武臣髙俅臣童貫¶
　崇政殿閱&KR0211;馬所子弟武𠆸引強如格各命以官¶
　遂賜坐命宫人擊鞠臣何執中等辤請立侍　上¶
　曰坐乃坐於是馳馬舉仗翻手覆手丸素如綴又¶
　引滿馳射妙絶一時賜賚有差乃由景福殿西序¶
　入𫟍門就次以憇　詔臣蔡京曰此跬歩至　宣¶
　和即昔言者所謂金柱玉户者也厚誣宫禁其令¶
　子攸掖入觀焉東入小花逕南度碧蘆叢又東入¶
<pb:KR3l0062_SBCK_022-11b>¶
　便門至宣和殿止三楹左右挾中置圗書筆硯古¶
　鼎彛罍洗陳几案臺榻&KR0238;以黒下宇純朱上棟飾¶
　緑無文采東西廡側各有殿亦三楹東曰瓊蘭積¶
　石爲山峯巒間出有泉出石竇注于沼北有　御¶
　札静字牓梁間以洗心滌慮西曰凝方後曰積翠¶
　南曰瑶林北洞曰玉宇石自壁隱出嶄巖峻立幽¶
　花異木扶踈茂宻後有沼曰環碧兩旁有亭曰臨¶
　漪華渚沼次有山殿曰雲華閣曰太寧左躡道以¶
　登中道有亭曰琳霄垂雲騫鳯層巒不大髙峻俯¶
　視峭壁攅峯如深山大壑次曰㑹春閣下有殿曰¶
　玉華玉華之側有　御書牓曰三洞瓊文之殿以¶
<pb:KR3l0062_SBCK_022-12a>¶
　奉　髙真旁有種玉縁雲軒相峙臣奏曰宣和殿¶
　閣亭沼縱横不滿百歩而修真觀妙發號施令仁¶
　民愛物好古愽雅玩芳綴華咸在焉楹無金瑱壁¶
　無珠璫堦無玉砌而沼池巖谷谿澗原隰太湖之¶
　石泗濵之罄澄竹山茶崇蘭香&KR0649;葩華而紛郁無¶
　犬馬射獵畋游之奉而有鷗鳬鴈鶩鴛鴦鷄䳵龜¶
　魚馴馴雀飛而上下無筦絃絲竹魚龍曼&KR0283;之戯¶
　而有松風竹韻鶴唳鸎啼天地之&KR0284;適耳而自鳴¶
　其㓗齊清靈雅素&KR0002;此則言者不根蓋不足恤日¶
　午謁者引執中以下入女童樂四百靴&KR0129;玉帶列¶
　排場肅然無敢磬咳者宫人珠籠巾玉束帶秉扇¶
<pb:KR3l0062_SBCK_022-12b>¶
　拂壷巾劒龯持香毬擁　御床以次立亦無敢離¶
　行失次皇子嘉王楷起居升殿側侍進趍莊重儼¶
　&KR0002;成人臣執中等前賀曰皇子侍燕宗社之慶樂¶
　作節奏如儀聲和而繹群臣同樂冝略去苛禮飲¶
　食起坐當自便無間執事者以寳器進上量滿酌¶
　以賜命皇子宣勸群臣惶恐飲釂又以惠山泉建¶
　溪毫琖烹新貢太平嘉瑞闘茶飲之　上曰日未¶
　晡可命樂殿上笙篁琵琶箜篌方響筝簫登陛合¶
　奏宫娥妙舞進　御酒　上執爵命掌樽者注群¶
　臣酒曰可共飲此柸群臣俯伏謝　上又曰可觀¶
　群臣凭陛以觀又頓首謝又命宫娥撫琴擘阮巳¶
<pb:KR3l0062_SBCK_022-13a>¶
　而群臣盡醉臣竊考鹿鳴之什冠於小雅而忠臣¶
　嘉賔得盡其心旣醉太平之時醉酒飽德人有士¶
　君子之行在昔君臣施報之道在於飲食燕樂之¶
　間太清自真祖開宴以迄于今飲食之設供張之¶
　盛樂奏之和前此未有勤侑之恩禮意之厚相與¶
　無間之情亦今昔所無實君臣千載之遇而臣德¶
　輶智殫曾不足仰報萬分昔仲甫徂齊式遄其歸¶
　而吉甫作誦穆如清風召&KR0849;受命錫以圭瓉&KR0849;拜¶
　稽首對&KR0045;山休作召公考　天子萬壽然則上之¶
　施光下之報冝厚而臣老矣論報無所切不自量¶
　慕古人之　謹稽首再拜誦曰　皇帝在　衘政¶
<pb:KR3l0062_SBCK_022-13b>¶
　&KR0002;稽首昔周宣王燕嘉吉甫曰來汝京實始予輔¶
　厥初有爲唱予和汝式遄其歸逺于吴楚勞還于¶
　庭飲至于露旣又享之其開禁禦有來帝車相視¶
　其所於此膳羞於此樂舞海物惟錯于以加爼何¶
　錫予之實篚及筥簫皷鏘鏘後庭委女　帝曰宣¶
　和不逺跬歩人昔有言金柱玉戸　帝命子攸尔¶
　掖尔父乃瞻庭除乃歴殿廡緑飾上棟&KR0238;朱下宇¶
　梁無則雕檻不采組有石巖巖有泉湑湑體道清¶
　心於此燕處彼言厚誣何恤何慮帝執帝爵&KR0134;酬¶
　交舉母相其儀母間𥬇語有喜惟王飲之俾飫臣¶
　拜稽首千載之遇君施臣報式　燕且譽臣拜稽¶
<pb:KR3l0062_SBCK_022-14a>¶
　首明命是賦　天子萬年受　天之祜¶
蔡元長所述太清樓特燕記旣列于前又得保和殿¶
　曲燕延福宫曲燕二記今復載于左方　宣和元¶
　年九月十二日　皇帝召臣蔡京臣王黼臣越王¶
　俁臣燕王似臣嘉王楷臣童貫臣嗣濮王仲忽臣¶
　馮熈載臣蔡攸燕保和殿臣蔡鯈臣蔡翛臣蔡鞗¶
　東曲水朝於玉華殿　上歩西曲水循&KR1616;醾架至¶
　太寧閣登層巒林霄騫鳯垂雲亭景物如前林木¶
　蔽䕃如勝始至保和殿三楹楹七十架兩挾閣無¶
　綵繪飾侈落成於八月而髙竹崇檜巳森然蓊欝¶
　中楹置御榻東西二間列寳玩與古鼎彛器王左¶
<pb:KR3l0062_SBCK_022-14b>¶
　挾閤曰妙有設古今儒書史子楮墨右曰日宣道¶
　家金櫃玉笈之書與神霄諸天隱文上歩前行¶
　稽古閣有宣王石皷歴䆳古尚古鑑古作古傳古¶
　愽古秘古諸閣藏　祖宗訓謨與夏啇周尊彛鼎¶
　鬲爵斚卣敦盤盂漢晉隋唐書𦘕多不知識駭見¶
　上親指示爲言其槩因指閣内此藏卿表章字札¶
　無遺者命開櫃櫃有朱隔隔内置小匣匝内覆以¶
　繒綺得臣所書撰淑妃劉氏制臣進曰札𢙣文鄙¶
　不謂襲藏如此念無以稱報頓首謝抵玉林軒過¶
　宣和殿列岫軒天真閣凝德殿之東崇石峭壁髙¶
　百丈林壑茂宻倍於昔見過翠翹燕閣諸處賜茶¶
<pb:KR3l0062_SBCK_022-15a>¶
　全真殿　上親御擊注湯出乳花&KR0313;靣臣等惶恐¶
　前曰　陛下略君臣夷等爲臣下烹調震悸惶怖¶
　豈敢啜頓首拜　上曰可少休乃出瑶林殿中使¶
　馮皓𫝊旨留題殿壁喻臣筆墨巳具乃題曰瓊瑶¶
　錯落宻成林檜竹交加午有隂恩許塵凡時縱歩¶
　不知身在五雲深頃之就坐女童樂作坐間賜荔¶
　子黃橙金柑相間布列前後命師文浩剖橙分賜¶
　酒五行再休許至玉真軒軒在保和西南廡即安¶
　妃粧閤命使傳旨曰雅燕酒酣添逸興玉真軒内¶
　看安妃詔臣賡&KR0024;成篇臣即題曰保和新殿䴡秋¶
　輝詔許塵凡到綺闈方是時人自謂得見妃矣旣¶
<pb:KR3l0062_SBCK_022-15b>¶
　而但𦘕像掛西垣臣即以謝奏曰玉真軒檻暖如¶
　春只見丹青未有人月裏常娥終有恨鑑中姑射¶
　未應真須&KR0119;中使召臣至玉華閣　上手持詩曰¶
　因卿有詩况姻家自當見臣曰頃縁葭莩巳得拜¶
　望故敢以詩請　上大𥬇妃素粧無珠玉飾綽約¶
　&KR0002;仙子臣前進再拜叙謝妃荅拜臣又拜妃命左¶
　右掖起　上手持大觥酌酒命妃曰可勸太師臣¶
　奏曰禮無不報不審酬酢可否於是持瓶注酒授¶
　使以進再坐徹女童去羯皷　御侍奏細樂作蘭¶
　陵王楊州散古調酬勸交錯上頋群臣曰桂子三¶
　秋七里香七里香桂子名也臣楷頃許對曰夌雲¶
<pb:KR3l0062_SBCK_022-16a>¶
　九夏兩&KR0302;秀臣攸曰鷄舌五羊千歳&KR0037;臣曰菊英¶
　九日萬齡黃乃賡載歌曰君臣燕衎昇平際属句¶
　論文樂未央臣奏曰　陛下樂與人同不間髙卑¶
　日且暮乆勤聖躬不敢安　上曰不醉無歸更&KR0134;¶
　迭進酒行無筭　上忽憶紹聖春宴口號二句問¶
　曰卿所作否餘句云何臣曰臣所進詩歳乆不記¶
　上曰是時以疾告假　哲宗召至宣和西閤問所¶
　告假者對曰臣有&KR0018;薪之疾不果預需雲之燕¶
　哲宗曰蔡承旨有佳句曰紅臘青煙寒食後翠華¶
　黃屋太㣲間不可不赴　上曰臣敢不力疾遵奉¶
　是日待漏東華　哲宗巳遣使詢來否語罷命郝¶
<pb:KR3l0062_SBCK_022-16b>¶
　隨持盃以勸凢三酬大醉免謝扶出因沉吟曰記¶
　上下句有曰集英班者繼而曰牙牌曉奏集英班¶
　日照雲龍下九𨵿紅臘青煙寒食後翠華黃屋太¶
　㣲間繼又曰三天樂奏三春曲萬歳聲連萬歳山¶
　欲識君臣同樂意天威咫尺不違顔臣頓首謝曰¶
　臣操筆注思於今二十年　陛下語及方省髣髴¶
　然不記一字　陛下藩邸巳知臣蓋非今曰豈¶
　勝榮幸再拜謝　上輪指曰二十四年矣左右皆¶
　大驚非　聖人孰與夫此臣又謝曰臣&KR0013;知藩邸¶
　受眷紹聖　兩朝遭遇臣駑下衰老無毫髪稱報¶
　上曰屢見　哲宗道卿但爲章惇輩沮忌不及用¶
<pb:KR3l0062_SBCK_022-17a>¶
　朕時年八歳垂髻侍側一日　哲宗疑慮黙&KR0002;有¶
　所思問曰大臣以謂不當紹&KR0274;　朕深疑之奏曰¶
　臣聞子紹父業不當問人何疑之有　哲宗駭曰¶
　是兒有大志如此由是劉摯吕大防相繼斥逐紹¶
　述自此始臣奏曰　陛下曲燕　御酒樂欣交通¶
　而追時惟　哲宗付託與紹述之始孝友篤於¶
　誠心非臣之幸社稷天下之幸因再拜賀黼巳下¶
　皆再拜　上又曰嘗記合食與卿否臣謝曰是時¶
　大禮禁嚴厨饔不得入貿食端邸蒙陛下賜之¶
　臣&KR0013;遇自兹終身不敢忘又曰崇政殿試卿在西¶
　幕詳定時因入持扇求書得二詩皆杜甫所作詩¶
<pb:KR3l0062_SBCK_022-17b>¶
　曰户外昭容紫䄂垂　瞻　御座引朝儀香飄合¶
　殿春風轉花覆千官淑景移又五夜漏聲催曉箭¶
　九重春色醉仙桃旌旗日暖龍蛇動宫殿風微燕¶
　雀髙臣曰　崇寧初蒙宣諭扇猶在上曰今尚¶
　在也臣曰自古人臣遭遇或以一能一技見知當¶
　時名顯後丗臣章句片言二十年前巳蒙収録崇¶
　寧以來&KR0013;遇&KR0002;此君臣千載盖非一日君之施厚¶
　臣之報豐臣無尺寸孤&KR0018;恩紀但知感涕　上曰¶
　卿可以安矣臣又奏曰樂奏&KR0813;紛酒觴交錯方事¶
　燕飲上及繼述下及故老&KR0002;朋友相與衘盃酒接¶
　慇懃之歡道舊論新頋臣何足以當臣請序其事¶
<pb:KR3l0062_SBCK_022-18a>¶
　以示後丗知　今日燕樂非酒食而巳夜漏巳二¶
　皷五籌衆前奏丐罷始退十三日臣京序延福宫¶
　曲宴記宣和二年十二月癸巳召宰執親王等曲¶
　宴于延福宫特召學士承旨臣李&KR0022;彦學士臣宇¶
　文粹中與示異恩也是日初　御睿謨殿設席如¶
　外廷賜宴之禮然器用殽品壞竒精緻非常宴比¶
　仙韶執樂和音曼聲合變争節亦非教坊工人所¶
　能髣髴上遣殿中監蔡行諭旨曰此中不同外¶
　廷無彈奏之儀但飲食自如食味果實有餘者自¶
　可携歸酒五行以碧玉醆宣諭(侍宴諸臣云前此/曲宴早坐未甞宣)¶
(&KR0134;今出/異數)少憇于殿門之東廡晩召赴景龍門&KR0026;燈¶
<pb:KR3l0062_SBCK_022-18b>¶
　玉華閣飛陞金碧絢耀疑在雲霄間設衢樽鈞樂¶
　于下都人熈熈且醉且戲繼以歌誦示天下與民¶
　同樂之恩侈太平之盛事次詣穆清殿後入崆峒¶
　洞天過霓橋至㑹寧殿有八閤東西對列曰琴碁¶
　書𦘕茶丹經香臣等熟視之自崆峒入至八閤所¶
　陳之物左右上下皆琉璃也映徹焜煌心目俱奪¶
　閤前再坐小案玉斚珎異如海陸羞鼎又與睿謨¶
　不同酒三行甚速起詣殿側縱&KR0026;　上謂保和殿¶
　學士蔡翛曰引二翰苑子細看一一&KR0003;與諄諭再¶
　三次詣成平殿鳯燭龍燈燦然如𦘕竒偉萬狀不¶
　可名言　上命近侍取茶具親手注湯擊拂少頃¶
<pb:KR3l0062_SBCK_022-19a>¶
　白乳浮醆靣如踈星澹月頋諸臣曰此自布茶飲¶
　畢皆頓首謝旣而命坐酒行無筭復出宫人合曲¶
　妙舞蹁蹮態有餘妍凢目創見　上諭臣&KR0022;彦臣¶
　粹中曰此盡是嬪　御自來翰林不曾與此集自¶
　卿等始又曰翰林志誰修太宰王黼奏云承旨李¶
　&KR0022;彦　上頋臣&KR0022;彦曰好翰林志可以盡載此事¶
　此卿等榮遇臣&KR0022;彦謝不敏瓊瑶玉舟宣勸非一¶
　上毎親臨視使釂復頋臣某曰李承旨善飲仍數¶
　&KR0013;特勸夜分而罷臣仰惟陛下加惠親賢共享¶
　太平肆念詞臣許陪鼎席宗工之末周於待遇略¶
　去常儀臣&KR0022;彦粹中首膺異數親承玉音俾編載¶
<pb:KR3l0062_SBCK_022-19b>¶
　榮遇以侈北門之盛蓋　陛下崇儒右文表異鼇¶
禁用示眷瞩之意誠千載幸㑹也竊伏惟念一介¶
㣲臣粤自布衣叨膺識擢凢所蒙&KR0013;度越倫軰曾¶
　㣲毫忽以助山嶽兹侍燕衎咫尺威顔獨誤睿奬¶
　至官而不名豈臣糜&KR0162;所能稱塞臣切觀文武之¶
盛始於憂勤而逸樂繼之鹿鳴之燕群臣嘉賔得¶
盡其心故天保之報永永無極臣雖么陋敢忘歸¶
羙之義輒&KR0045;盛蹟備載千篇使視草之臣知¶
聖主曲宴内務自臣等始謹録進呈伏取進止¶
宣和末祐陵欲内禪稱疾作令召東宫先是　欽宗¶
在朱邸每不平諸倖臣之恣横至是内侍數十人¶
<pb:KR3l0062_SBCK_022-20a>¶
擁鄆王楷至殿門時何瓘以殿帥守禁衛仗劒拒¶
　之鄆王趍前曰太尉豈不識楷耶瓘指劒以示曰¶
瓘雖識大王但此物不識耳皆皇恐辟易而退始¶
　亟趍　欽宗入立(李子成可乆云)¶
建炎庚戍先人&KR0013;旨脩　祖宗兵制書成賜名樞廷¶
　備檢今藏于右府其詳巳見後録獨有引文存于¶
　家集用録于後臣竊聞　祖宗兵制之精者蓋能¶
　深鑒唐末五代之弊也唐自盗起幽陵藩鎮竊據¶
　外抗王命内擅一方其末流至於朱温以編户殘¶
　冦挾宣武之師睥睨王室必俟天子禁衛神䇿之¶
　兵屠戮俱盡却迁洛陽乃可得志如李克用王建¶
<pb:KR3l0062_SBCK_022-20b>¶
　楊行宻非不忠義旋以遐方孤鎮同盟欲王室皆¶
　悲叱憤懣坐視兇逆終不能出一兵内嚮者　昭¶
　宗親兵旣盡朱温羽翼巳就行宻軰﨑嶇於一&KR0022;¶
　初務飬練不能遽成此内外俱輕盗臣得志之患¶
　也後　唐莊宗萃名將握精兵父子轉戰二十餘¶
　年僅能㓕梁功成而驕兵制不立弗虞之患一夫¶
　夜呼内外瓦解故李嗣源以老將飬痾私第起提¶
　大兵與趙在禮合於甘陵返用莊宗直擣大梁之¶
　術徑襲洛陽乗内輕外重之𫝑數日而濟大事其¶
　後甘陵舊卒恃功狂肆邀求無窮至一軍盡誅血¶
　膏原野而明宗爲治少定如李從珂晉髙祖劉知¶
<pb:KR3l0062_SBCK_022-21a>¶
　逺郭威皆提本鎮之兵直入中原而内外拱手聽¶
　命者循用莊宗明宗之意也周丗宗知其弊始募¶
　天下亡命寘於帳下立親衛之兵爲腹心肘腋之¶
　用未及朞年兵威大振敗澤潞取淮南内外兼濟¶
　莫之能禦當是時藝祖皇帝歷試諸難親緫師¶
　旅應天順人暦數有歸則躬定軍制紀律詳盡其軍¶
　製親衛殿禁之名其營立龍虎日月之號功臣勲爵¶
　優視公師至檢校官皆令僕臺憲之長封叙父母¶
　妻子榮名崇品悉以與之郊祀赦宥先務贍軍不¶
　士金幣緍錢無所愛惜然令以威駕峻其等差爲¶
　一階一級之法動如行師俾各伏其長待之盡矣¶
<pb:KR3l0062_SBCK_022-21b>¶
　爲出戍法使更出迭入無顧戀家室之意殊方異¶
　&KR0022;不能萌其非心僅及三年巳復更戍爲卒長轉¶
　貟之例定其功實超轉資級以彼易此不使上下¶
　人情習熟又其下懔懔毎有事新之懼樞府大臣¶
　侍便殿專主簿貟限三日畢事命出之後一日迁¶
　陟不得少留此　祖宗制兵垂法作則大指也器¶
　甲精堅日課其藝而無怠惰者矣選爲教首嚴其¶
　軍號精其服飾而驕銳出矣中都二防製造兵器¶
　旬一進視謂之旬課列置武庫故械器精勁&KR0313;牣¶
　充積前丗所無至纎至悉舉自宸斷臣下奉行惟¶
　恐不及其㝡大者召前朝慢令恃功藩鎮大臣一¶
<pb:KR3l0062_SBCK_022-22a>¶
　日而列於環衞皆俯伏駭汗聽命不暇更用侍從¶
　館殿郎官拾遺&KR0024;闕代爲守臣銷累朝䟦扈偃蹇¶
　之患於呼吸哦頃之際毎召藩臣朝令夕至破百¶
　百年難制之弊使民享安㤗於無窮者宸心巳定¶
　利害素分剛斷必行故也其定荆湖取巴蜀浮二¶
　廣平江南者前後精兵不過三十餘萬京師屯十¶
　萬足以制外變外郡屯十萬足以制内患京師天¶
　下無内外之患者此也京師之内有親衞諸兵而¶
　四城之外諸營列峙相望此京師内外相制之兵¶
　也府畿之營雲屯數十萬之衆其將副視三路者¶
　以虞京城與天下之兵此府畿内外之制也非特¶
<pb:KR3l0062_SBCK_022-22b>¶
　此也凢天下兵皆内外相制也以勇悍忠實之臣¶
　分控西北邊孔道何繼筠守滄景李漢超守關南¶
　以拒虜郭進在邢州以禦太原姚内斌守慶州董¶
　遵誨守通逺軍以捍西戎傾心委之䜛謗不入來¶
　朝必升殿賜坐對　御飲食錫賚殊渥事事精豐¶
　使邊境無事得以盡力削平東南僣僞諸國者得¶
　猛士以守四方而邊境夷狄無内外之患者此也¶
　州郡節察防團刺史雖召居京師謂之遥授至於¶
　一郡則盡行軍制守臣通判名衘必帶軍州其佐¶
　曰簽書軍事及節度觀察軍事推官判官之名雖¶
　曹&KR0122;悉曰參軍一州稅賦民財出納之所獨曰軍¶
<pb:KR3l0062_SBCK_022-23a>¶
　資庫者蓋稅賦本以贍軍著其實於一州官吏與¶
　帑庫者使知一州以兵爲本咸知所先也置轉運¶
　使於逐路專一飛輓芻粮餉軍爲職不務科歛不¶
　抑兼并冨室連我阡陌爲國守財尓緩急盗賊竊¶
　發邊境擾動兼并之財樂於輸納皆我之物所以¶
　稅賦不増元元無愁歎之聲兵卒安於州郡民庻¶
　安於田閭外之租稅足以贍軍内之甲兵足以護¶
　民城郭與村郷相資無内外之患者此也一州錢¶
　斛之出入士卒之役使令委貳郡者當其事一兵¶
　之寡一米之㣲守臣不得而獨預其防㣲杜漸深¶
　矣出銅虎符契以發兵驗其機括不得擅興以革¶
<pb:KR3l0062_SBCK_022-23b>¶
　僞冒節度州有三印節度印隨本使在闕則納于¶
　有司觀察印則長吏用之州印則晝付録事掌用¶
　至暮歸於長吏凢節度使在鎮兵杖之屬則觀察¶
　属官用本使印判狀焉田賦之屬則觀察屬官用¶
　本使印簽狀焉刺屬縣則用州印本使判狀焉故¶
　命師必曰某軍節度某州管内觀察等使某州刺¶
　史必具此三者言軍則專制兵旅言管内則專緫¶
　察風俗言刺史則治其州軍此　祖宗損益唐制¶
　軍民之務職守之分俾各歸其實也逐縣置尉專¶
　捕盗賊濟以縣廵檢之兵不足則㑹合數州廵檢¶
　使之兵又不足則資諸守臣兼提舉兵甲賊盗公¶
<pb:KR3l0062_SBCK_022-24a>¶
事與一路帥臣兼兵馬鈐轄者故兵威強盛䑕偷¶
草竊尋即除蕩盖内外相維上下相制&KR0002;臂運指¶
如尾應首靡不相資也凢統馭施設制度號令人¶
不敢慢者功過必行明於賞罰而已明於賞罰則¶
上下奮勵知所聳動而姦究不敢少踰繩墨之外¶
事必立就也怒蜀大將之貪暴也曹彬獨無所汙¶
自客省使隨軍都監超授宣徽南院使義成軍節¶
度使以賞之御便殿閱武第其藝能連營俱令轉¶
資至於荆罕儒戰死責部將不効命斬石進等二¶
十九人雄武兵白晝掠人於市至斬百軰乃止川¶
班直訴賞則盡戮其將校而廢其班　太祖甞曰¶
<pb:KR3l0062_SBCK_022-24b>¶
撫飬士卒不吝爵賞苟犯吾法惟有劒耳然神機¶
所照及物無遺察人之心而人盡死力班大原之¶
師則謂將士曰尓軰皆吾腹心爪牙吾寧不得太¶
原豈忍令害尓軰也或訴郭進脩第用筩瓦如諸¶
王制則曰吾於郭進豈减兒女耶　祖宗賞罰雖¶
明有誠心以及物故天下用命兵雖少而至精也¶
逮咸平西北邊警之後兵增至六十萬皇祐之初¶
兵巳一百四十萬矣故翰林學士孫洙號善論¶
本朝兵者其言古者兵一而巳今内外之兵百餘¶
萬而别爲三四又離爲六七也别而爲三四禁兵¶
也廂兵也蕃兵也離而爲六七者謂之兵而不知¶
<pb:KR3l0062_SBCK_022-25a>¶
戰者也給漕輓者兵也服工役者兵也繕河防者¶
兵也供&KR0230;廟者兵也飬國馬者兵也疲老而坐食¶
者兵也前丗之兵未有猥多如　今日者也前丗¶
制兵之害未有甚於今日者也蓋常率計天下之¶
户口千有餘万自皇祐一歳之入一倍二千六百¶
餘萬而耗於兵者常十八而留州以供軍者又數¶
百萬也緫户口歳入之數而以百萬之兵計之無¶
十户而資一廂兵十畒而給一散卒矣其兵職衛¶
士之給又浮費數倍何得而不大蹙也况積習刓¶
弊又數十年教習不精士氣不振㨂兵則㸃數而¶
巳宣借則重疊妄濫迯亡巳乆而衣糧自如疲癃¶
<pb:KR3l0062_SBCK_022-25b>¶
無堪而虛名具數元豐中　神宗謂宰臣呉充曰¶
祖宗以來制軍有意凢領在京殿前馬歩軍司所¶
統諸指揮置都使虞候分領之凢軍中之事止責¶
分領節度之人則軍衆自齊責之旣嚴則遇之亦¶
優故軍校轉貟有由行伍不乆巳轉至團練使¶
者王者之衆不得不然&KR0002;諸路則軍校不過各領¶
一營耳周室雖盛至康之後寖巳衰㣲本朝太¶
平百餘年由　祖宗法度具在豈可輕改也自昔¶
夷狄横而窺中國者先觀兵之盛衰然則兵備可¶
一日忘哉盖　祖宗相承其愛民之實&KR0002;出一心¶
謂民之作兵者多與兵之仰者衆而民不可重困¶
<pb:KR3l0062_SBCK_022-26a>¶
　也故張齊賢欲益民兵吕蒙正曰兵非取於民¶
　不可而　真宗以深念擾動邊人遂止河東河北¶
　旣置義勇軍以韓𤦺忠亮急於備邊猶欲刺陜西¶
　民爲義勇諌官司馬光抗章數十萬言其不可熈¶
　寧申命天下教保甲盛於元豐　本周官寓兵於¶
　農之意聮什伍之民族黨相保舉三路言之凢有¶
　百萬人天下稱是旋亦廢置盖兵雖可練而民不¶
　可重擾也　本朝旣以民作軍矣又求之畎畒則¶
　州郡内外皆兵前丗所未有也此　祖宗重以民¶
　爲兵也臣謹列自建國巳來兵制㳂革與夫　祖¶
　宗禦戎備邊又諸軍興廢所因詳著於篇者凢二¶
<pb:KR3l0062_SBCK_022-26b>¶
　百卷又原　祖宗聖意之不見於文字者爲之序¶
　然竊甞謂後丗誦帝堯之德惟知茅茨不剪土階¶
　三尺而巳至史謂就之如日望之如雲則堯及物¶
　之功與天地等矣惟書曰乃聖乃神乃武乃文具¶
　是四者堯德乃備則固由所見淺深欤共惟　祖¶
　宗以聖神文武斡運六合鞭笞四夷悉本於兵其¶
精神心術之㣲盖不在迹然効　神宗重規疊矩¶
　之盛在本聖心而其迹顧豈能盡今臣之淺拙雖¶
　欲紬繹傳載所有不能知也¶
熈寧三年曾宣靖爲昭文相以疾乞解機政乆之除守司¶
空侍中河陽三城節度使集禧觀使王文恭爲内相¶
<pb:KR3l0062_SBCK_022-27a>¶
當制進進草神宗讀至髙旗鉅節遥臨踐土之&KR0022;間¶
館珍臺獨揖浮丘之&KR0209;顧文恭𥬇云此句甚熟想備下¶
多時文恭云誠如聖訓歸語其子仲修云吾自聞魯公¶
丐去即辦此一聮歎服上之精鍳如此(&KR0171;仁仲云)¶
&KR0073;陵懷韓魏公定䇿之勲崇德報功不次擢其子儀¶
　公忠彦登禁路未及柄用而魏公薨甚爲不滿故¶
　亟用曾宣靖之子令綽執事樞柄時元豐官制初¶
　行肇建東西二府俾迎宣靖入居虞侍之爲搢紳¶
　之美談後二十年儀公始相　祐陵　思陵中興¶
　興念故家所以富鄭公之孫季申直柔儀公之孫¶
　似夫肖胄相繼賜第爲右府又三十年令綽之孫¶
<pb:KR3l0062_SBCK_022-27b>¶
　欽道懷亦賜出身登宰席皆近丗衣冠之盛事&KR0002;¶
蔡元長之於攸秦㑹之之於熺蓋恩澤侯不足道也¶
熈寧中蔡敏肅挺以樞宻直學士帥平涼初冬置酒¶
　郡齋偶成喜遷鶯一闋霜天清曉望紫塞古壘寒¶
　雲衰草汗馬嘶風邊鴻飜月壟上䥫衣寒早劒歌¶
&KR0016;曲悲壯盡道　君恩難報塞垣樂盡𩀱鞬錦帶¶
　山西年少談𥬇刁斗静烽火一把常送平安耗¶
　聖主憂邊威靈遐布驕虜且寛天討歳華向晩愁¶
　思誰念玉𨵿人老太平也且歡娱不惜金尊頻倒¶
詞成閑歩後園以示其子朦朦寘之䄂中偶遺墜¶
爲譍門老卒得之老卒不識字持令筆吏辦之適¶
<pb:KR3l0062_SBCK_022-28a>¶
郡之娼魁素與筆吏洽因授之㑹　賜衣襖中使¶
至敏肅開燕娼尊前執板歌此敏肅怒送獄根治¶
倡之儕𩔖祈哀于中使爲援于敏肅敏肅舎之復¶
令謳焉中使得其本以歸逹于禁中宫女軰但見¶
太平也三字爭相傳授歌聲遍掖庭遂徹于宸¶
聽詰其從來廼知敏肅所製　&KR0073;陵即索&KR0083;批出¶
　云玉𨵿人老　朕甚念之樞筦有闕留以待汝以¶
賜敏肅未幾遂拜樞宻副使　御筆見藏其孫稹¶
家史言獻肅交結内侍進詞柄用又不同也¶
元祐二年東坡先生入翰林暇日㑹張秦&KR0303;陳李六¶
　君子于私第忽有旨令撰賜奉安神宗御容禮¶
<pb:KR3l0062_SBCK_022-28b>¶
　儀使吕大防口宣茶藥詔東坡就牘書云於赫¶
　神考如日在天顧群公曰能代下一轉語否各辭¶
　之坡隨筆後書云雖光明無所不臨而𨇠次必有¶
　所舎群公大以聳服導引鼔吹詞蓋亦是時作真¶
　迹今藏明清處(二事曾國華云)¶
富文忠公熈寧二年再相王荆公爲參知政事始用¶
　事與文忠不恊文忠力丐去以使相判河南府上¶
章自劾繼改亳州今録于此清時竊禄難迯素食¶
　之譏白首佐朝遂起蔽賢之謗幸　聖明之洞照¶
舉毫髪以無遺頋此薄材尚容具位中謝切念臣¶
業非經逺識寡通方少因章句之科得偕群俊長¶
<pb:KR3l0062_SBCK_022-29a>¶
　脫簿書之秩𫉬事三朝　仁宗之頋遇匪輕英廟¶
　之丁寧尤甚旋属大人繼照飛龍在天思肯搆於¶
　先基忽遐遺於萬物澗蘋何美雜圭壁以薦羞槽¶
　馭巳疲復驊騮之共駕殫力雖勞於&KR0018;岳小心更¶
　甚於履氷果不克堪遂貽彈劾如安石者學強辯¶
　勝年壯氣豪論議方鄙於古人措置肯諧於僚黨¶
　至使山林末學草澤後生放自得之良心樂人傳¶
　之異&KR0003;蘋蘋者子譊譊其書足以干名足以取貴¶
　拖紳朝序者非安石之黨則指爲俗吏圜冠校學¶
　者異安石之學則𥬇爲迃儒嘆古人之不生恨斯¶
　文之將喪臣切觀安石平居之間則口筆丘旦有¶
<pb:KR3l0062_SBCK_022-29b>¶
　爲之際則身心管啇至乃忽故事於　祖宗肆巧¶
　譏於中外喜怒惟我進退其人待　聖主爲可欺¶
　視同僚爲不物臺諌官以兹切齒謂社稷付在何¶
　人士大夫罔不動心以　朝廷安用彼相爲臣及¶
　此事主&KR0002;何臣非不能秉筆華衮之前而正其非¶
　覆身青蒲之上而排其失重念　陛下方當淵黙¶
　堯舜中和禹湯同天德之尚　待人臣之有體徒¶
　髙唇吻莫&KR0024;聦明且區區晉都尚有相先之下佐¶
　况赫赫昭代豈有不和之大臣愚念及斯衆言陋¶
　此伏乞　陛下特申雄斷大决群疑正安石過舉¶
　之謬以幸保家&KR0022;白臣等後言之罪而俾歸田里¶
<pb:KR3l0062_SBCK_022-30a>¶
如其尚矜㣲朽處以便藩不唯有遂於物情亦以¶
　不妨於賢路如是則始終事聖史傳不附於姦朋¶
去就爲臣物議庻歸於直道其臨薨二表尤爲懇¶
　切明清家舊有之今不復存東坡先生公神道碑¶
　云手封遺表使其子上之者也徐敦立國紀亦載¶
其略至於謂宫闈之臣不可使之專揔兵柄人心¶
　不服易以敗事後來童貫之徒是矣韙哉先見之¶
　明焉¶
熈寧初司天監亢瑛奏後三十年西南有亂出于同¶
　姓是時方議皇族&KR0024;外官於是詔宗室不得注授¶
　川峽差遣至建中靖國初趙諗叛于渝州相距果¶
<pb:KR3l0062_SBCK_022-30b>¶
　三十年其言廼驗繼而瑛又言丙午丁未汴都不¶
　守乗輿有播遷之厄不可輕改　祖宗之法恐致¶
　召亂王荆公大怒啓&KR0073;陵竄瑛英州(韓知命云)¶
曾文肅十子㝡鍾愛外祖空青公有壽詞云江南客¶
　家有寧馨兒三丗文章稱大手一門兄弟獨良眉¶
　籍甚衆多推千里足來自渥洼池莫𠋣善題鸎鵡¶
賦青山須待徤時歸不似傲當時其後外祖果以¶
　詞翰名丗可謂父子爲知已也¶
陳禾字秀實四明人政和&KR0004;爲右正言明目張膽展¶
　盡底緼時稱得人　徽宗批出除給事中㑹䆠官¶
　童貫黃經臣恃貴幸驕險且與中執法盧航相爲¶
<pb:KR3l0062_SBCK_022-31a>¶
　表裏搢紳側目莫敢言者禾曰吾備位臺諌¶
　朝廷有至可慮者一遷給舎則非其職此而不言¶
　後悔何追未受　告命即抗䟽上言力陳漢唐之¶
　禍不可不戒此𨻶一開異日有不勝言者惟¶
　陛下留意於未然論列旣乆　上以日晚頗飢拂¶
　衣而起曰　朕飢矣禾褰挽上衣泣奏曰　陛下¶
　少留容臣罄竭愚𠂻　上爲少留禾曰此曹　今¶
　日受富貴之利　陛下佗日受危亡之禍孰爲重¶
　輕願　陛下擇之　上衣&KR0322;脫落上曰正言碎¶
　朕衣矣禾奏曰　陛下不惜碎衣臣又豈惜碎首¶
　以報　陛下其言激切　上爲之變色且曰卿能¶
<pb:KR3l0062_SBCK_022-31b>¶
　如此　朕復何憂内侍請　上易衣　上止之曰¶
　留以旌直節翌日經臣率其黨訴于　上前曰國¶
　家極治如此安得有此不祥之語繼而盧航上章¶
　謂禾一介書生言事狂妄東臺之除旣寢復責授¶
　信州監酒乆之自便丐祠奉親還里先是陳瑩中¶
　寓居郡中禾交遊日乆又遣其子正彚來從學後¶
　瑩中論列蔡元長得&KR1255;禾上書力爲救解及正彚¶
　告發蔡氏事父子俱就逮監獄者知瑩中與禾游¶
　謂言必自禾發移文取證禾荅以事誠有之罪不¶
　敢迯人謂禾曰豈冝以實對禾曰禍福死生吾自¶
　有處豈肯以一死易不義耶儻得分賢者&KR1255;固所¶
<pb:KR3l0062_SBCK_022-32a>¶
　願也　朝廷指以爲黨勒停宣和中起守龍舒以¶
　卒事見髙抑崇閌所述行狀紹熈間史直翁再相¶
　上其所著易與春秋傳特官其孫近脩四朝史¶
　無人爲之立傳此節義遂失傳於後丗可勝太息¶
林子忠有野史一編丗多傳之其間議論與平日所¶
　爲極以背馳殊不可曉豈非知公論不可揜欲蓋¶
　其迹於天下後丗耶¶
東坡先生雖竄斥于紹聖元符然元祐中黃慶基趙¶
　君錫賈易之徒巳摘取其所行訓詞中語以爲詆¶
　誣後來施行蓋權輿於是史𠕋可以具考¶
近人作好事如鄭介夫鄒志完陳瑩中士林每以爲¶
<pb:KR3l0062_SBCK_022-32b>¶
　佳話然如王和父之救東坡先生江民表之乞不¶
　深治蔡邸獄豐相之於　祐陵前辯元祐諸公之¶
　無罪方軫之上書力詆蔡元長之失雍孝聞之奉¶
　廷對李彪之擬賢良䇿數二蔡之姦二人者俱罹¶
　刑辟之𩔖尚多皆人之所難言惜乎丗人之不盡¶
　知也¶
成都人景煥野人閑話蓋乾德三年所&KR0274;其間載蜀¶
　後主一條今録於後蜀後主孟氏諱昶字保元尊¶
　號　睿文英武仁聖明孝皇帝道號玉霄子承¶
髙祖纂業性多明敏以孝慈仁義在位三紀巳來¶
尊儒尚學貴農賤啇&KR0004;用趙季良母昭裔知政事¶
<pb:KR3l0062_SBCK_022-33a>¶
　李仁學趙廷隱等分主兵權李昊徐光浦掌牋檄¶
　王處回爲樞要無可政教壅滯恩澤雜遝一但赫¶
　怒誅權臣張業出王處回自命二相(李昊徐/光浦)開獻¶
　納院創貢舉&KR0163;不十餘年山西潭隱者俱起肅肅¶
　多士赳赳武夫亦一方之盛事城内人生三十歳¶
　有不識米夌之苗者毎春三月夏四月有遊浣花¶
　香錦浦者歌樂掀天珠翠闐咽貴門公子乗彩舫¶
　遊百花潭窮奢極麗諸王功臣巳下皆置林亭異¶
　果名花小𩔖神仙之境兵部王尚書珪題亭子詩¶
　其一聮曰十字水中分島嶼數重花外見樓臺皆¶
　此𩔖也自大軍収復蜀主知運數有歸尋即納&KR0323;¶
<pb:KR3l0062_SBCK_022-33b>¶
識者聞之嘉歎蜀主能文章好愽覧知興亡有詩¶
才嘗爲箴誡頒諸字人各令刋刻於坐隅謂之頒¶
令箴曰　朕念赤子旰食宵衣託之令長撫飬惠¶
綏政在三異道在七&KR0093;驅雞爲理留犢爲規寛猛¶
得所風俗可移無令侵削無使瘡痍下民易虐上¶
天難欺賦與是切軍國是資朕之賞爵固不踰¶
時尓俸尓禄民膏民脂爲民父母莫不仁慈勉尓¶
爲誡體　朕深私治平中張次功著蜀檮杬亦書¶
是箴與此一同¶
章獻明肅初自蜀中汎江而下舟過真州之長蘆有¶
閩僧法燈者築茅庵岸旁燈一見聽其&KR0084;聲許以¶
<pb:KR3l0062_SBCK_022-34a>¶
　必貴倒囊津置入京繼遂遭際及位長樂燈尚在¶
　后&KR0162;奩中百萬緡命淮南兩浙江南三路轉運使¶
　創建大刹工巧雄麗甲于南北俾燈住持賜予不¶
　絶李邯鄲爲之碑至今存焉　皇祐初名僧谷全¶
　號全大道以道行價重禪林住廬山圎通寺忽一¶
　男子貨藥入山自云帝子全見其狀皃頗異厚資¶
　其行使徃京師自陳鞫治得其妄廼都人冷緒之¶
　男青也誅之全坐黥配郴州郡中令荷築城之土¶
　經歳當盛暑忽弛檐布中作頌云今朝六月六老¶
　全受罪足&KR0002;不登天堂定是入地獄言訖跌坐而¶
　化郡人即其地建塔焉事有相𩔖而禍福不侔如¶
<pb:KR3l0062_SBCK_022-34b>¶
　此者徐敦立國紀廼云全與青俱弃市誤矣¶
王文穆欽&KR0002;以故相來守杭州錢唐一老尉蒼顔華¶
　髪矣文穆初甚不樂詢其履歴乃同年生惻然哀¶
　之遂封章于朝　詔特改京秩尉以詩謝之云當¶
　年同試大明宫文字雖同命不同我作尉曹君作¶
　相東君元没兩般風(&KR0303;武子云)¶
章俞者郇公之族子早歳不自拘檢妻之母楊氏年¶
　少而寡俞與之通巳而有娠生子初産之時楊氏¶
　欲不舉楊氏母勉令留之以一合貯水緘置其内¶
遣人持以還俞俞得之云此兒五行甚佳將大吾¶
門雇乳者謹視之旣長登第始與東坡先生締交¶
<pb:KR3l0062_SBCK_022-35a>¶
後送其出守湖州詩首云方丈仙人出渺茫髙情¶
猶愛水雲郷以爲譏巳由是怨之其子入政府俞¶
尚無恙甞犯法以年八十勿論事見　神宗實録¶
紹聖相天下坡渡海盖脩報也所謂燕國夫人墓¶
獨處而無祔者即楊氏也(章房仲云)¶
元豐末章子厚爲門下侍郎以本官知汝州時錢穆¶
　父爲中書舎人行告詞云鞅鞅非少主之臣悻悻¶
無大臣之操子厚固怨之矣元祐間穆父在翰苑¶
　詔書中有不容群枉規欲動揺以指子厚&KR0057;以切¶
齒紹聖初子厚入相例遭斥逐穆父旣出國門蔡¶
　元度餞别因誦其前聮云公知子厚不可撩撥何¶
<pb:KR3l0062_SBCK_022-35b>¶
　故詆之如是穆父愀然曰&KR0017;劈口矣元度曰後來¶
代言之際何故又及之穆父𥬇曰郍&KR0017;又來劈一¶
劈了去(朱希真先生云)¶
周羙成&KR0022;彦元豐&KR0004;以太學生進汴都賦神宗命¶
　之以官除太學録其後流落不偶浮沈州縣三十¶
餘年蔡元長用事美成献生日詩略云化行禹貢¶
　山川内人在周公禮樂中元長大喜即以袐書少¶
監召又復薦之上殿契合　詔再取其本以進表¶
　云六月十八日賜對　崇政殿問臣爲諸生時所¶
進　先帝汴都賦其辝云何臣對曰賦語猥繁歳¶
月持乆不能省憶即勑以本來進者雕虫末技巳¶
<pb:KR3l0062_SBCK_022-36a>¶
　玷國恩芻狗塵言再干　睿覧事超所望憂過於¶
　榮切惟漢晉以來才士軰出咸有頌述爲國光華¶
　兩京天臨三國鼎峙竒偉之作行於無窮共惟¶
　神宗皇帝盛德大業卓髙古初積害悉平百廢具¶
　舉　朝廷郊廟罔不崇飾倉廪府庫罔不充仞經¶
　術學校罔不興作禮樂制度罔不釐出攘狄片地¶
　罔不留行理財禁非動恊成筭以至&KR0017;神懷鳥獸¶
　&KR0002;縉紳之所誦習載籍之所編記三五以降莫之¶
　與京未聞承學之臣有所歌詠於今無傳視古爲¶
　愧臣於斯時自惟徒費學廪無益治丗萬分之一¶
　不揣所堪裒集盛事鋪陳爲賦冒死進投先帝哀¶
<pb:KR3l0062_SBCK_022-36b>¶
　其狂愚賜以首領特從官使以勸四方臣命薄數¶
　竒旋遭時變不能俛仰取容自觸罷廢漂零不偶¶
　積年于兹臣孤憤莫伸大恩未報毎抱舊藁涕泗¶
　横流不啚於今得望天表親承　聖訓命録舊文¶
　退省荒蕪恨其少作憂懼怕惑不知所爲伏惟¶
　陛下執道御有本於生知出言成章匪由學習而¶
　臣也欲晞雲漢之麗自呈繪𦘕之工唐突不量誅¶
　死何恨　陛下德侔覆燾恩浹飛沉致絶異之祥¶
　光出乆幽之神璽豐年屢應瑞物畢臻方將&KR0378;金¶
　泰山鳴玉梁父一代方𠕋可無述焉如使臣殫竭¶
　精神馳騁筆墨方於兹賦尚有靡者焉其元豐元¶
<pb:KR3l0062_SBCK_022-37a>¶
年七月所進汴都賦并書共二䇿謹隨表上進以¶
聞表入　乙覧稱善除次對内祠其後宣和中李¶
　元叔長民獻廣汴都賦　上亦甚喜除袐書省正¶
字元叔定之孫也¶
栁色黃金嫰梨花白雪香隂鏗詩也李太白取用之¶
杜子羙太白詩云李白有佳句往往似隂鏗後人¶
　以謂以此譏之然子羙詩有蛟龍得雲雨鵰鶚在¶
　秋天一聮巳見晉書載記矣如氷肌玉骨清無汗¶
水殿風來暗香滿孟蜀王詩東坡先生度以爲詞¶
昔人不以蹈襲爲非南部煙花録夕陽如有意偏¶
傍小䆫明唐人方域詩新唐書藝文志有方域詩¶
<pb:KR3l0062_SBCK_022-37b>¶
　一卷煙花録一名大業拾遺記文詞極𢙣可疑而¶
　大業幸江都記自有十二卷唐著作郎杜寳所纂¶
　明清家有之永平時楊州印本也¶
沈睿逹遼文通之同包長於歌詩&KR0057;工翰墨王荆公¶
曾文肅學其筆法荆公得其清勁而文肅傳其眞¶
楷登科後㳺京師偶爲人書帬帶詞頗不典流轉¶
鬻于相藍内侍買得之逹于九禁近幸嬪　御服¶
　之遂塵　乙覧時　&KR0073;陵初嗣位勵精求治一見¶
　不恱㑹遣監察御史王子韶察訪兩浙臨遣之際¶
　上喻之曰近日士大夫全無顧藉有沈遼者爲倡¶
優書&KR0075;冶之辭于帬帶遂逹朕聽如此等人豈¶
<pb:KR3l0062_SBCK_022-38a>¶
　可不治子韶抵浙中適睿逹爲呉縣令子韶希旨¶
　以它罪劾奏時荆公當國爲申解之　上復伸前¶
　&KR0003;竟不能釋疑遂坐深文削藉爲民其後&KR0114;居池¶
　陽之齊山有集號雲巢編行於丗¶
<pb:KR3l0062_SBCK_022-38b>¶
¶
揮麈餘話卷之一¶
