# -*- mode: mandoku-view; -*-
#+TITLE: 揮麈前錄
#+DATE: 2015-09-12 00:24:53.656584
#+PROPERTY: ID KR3l0062
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 23
#+PROPERTY: FILE SB07n0624-023揮塵錄餘話-卷二.
<pb:KR3l0062_SBCK_023-1a>¶
揮麈餘話卷之二¶
　　　　　　汝　隂　王　明清¶
丁晉公自海外徙宅光州臨終以一巨篋&KR0009;郡帑中¶
　上題云候五十五年有姓丁來此作通判可分付¶
　開之至是歳有丁姓者來貳郡政即晉公之孫計¶
其所留年月尚未生啓視之但一黒匣貯大端研¶
　一枚上有一小竅以一碁子覆之揭之有水一泓¶
流出無有歇時温潤之甚不可名狀丁氏子孫至¶
今珤之又陳公密縝未逹時嘗知端州聞部内有¶
冨民蓄一研竒甚至破其家得之研面丗所謂熨¶
斗焦者成一黒龍奮迅之狀可畏二鸜鵒眼以爲¶
<pb:KR3l0062_SBCK_023-1b>¶
　目每遇隂晦則雲霧輒興公密没歸于張仲謀詢¶
　政和間遂登金門　祐陵置于宣和殿爲書符之¶
　用靖康之亂龍德宫服御多爲都監王球藏匿事¶
　露下大理　思陵欲誅之子裳叔祖爲&KR0068;卿爲之¶
營捄止從逺竄其後北歸以此研謝子裳至今藏¶
于家二研眞希丗之寳也¶
明清嘗於王瑩夫瓘處見王荆公手書集句詩一&KR0083;¶
　云海棠亂發皆臨水君知此處花何似凉月白紛¶
紛香風隔岸聞囀枝黃鳥近隔岸聲相應隨意坐¶
　莓苔飄零酒一桮今不知在何所¶
周美成晩歸錢塘郷里夢中得瑞鶴僊一闋悄郊原¶
<pb:KR3l0062_SBCK_023-2a>¶
　帶郭行路永客去車塵漠漠斜陽映山落歛餘紅¶
　猶戀孤城䦨角凌波歩弱過短亭何用素約有流¶
　鶯勸我重解綉鞍緩引春酌不記歸時早暮上馬¶
　誰扶醒眠朱閣驚飈動幕猶殘醉遶紅藥嘆西園¶
　巳是花深無地東風何事又惡任流光過&KR0077;歸來¶
　洞天自樂未幾方臘盗起自桐廬擁兵入杭時美¶
　成方㑹客聞之倉黃出奔趍西湖之墳庵次郊外¶
　適際殘臘落日在山忽見故人之妾徒歩亦爲逃¶
　避計約下馬小飲于道旁旗亭聞鶯聲于木杪分¶
　背少焉抵庵中尚有餘醺困卧小閣之上恍如詞¶
　中逾月賊平入城則故居皆遭蹂踐旋營緝而處¶
<pb:KR3l0062_SBCK_023-2b>¶
　繼而得請提舉杭州洞霄宫遂老焉悉符前作美¶
成甞自記甚詳今偶失其本姑追記其略而書于編¶
周美成爲江寧府溧水令主簿之室有色而慧美成¶
　每&KR0833;洽于尊席之間丗所傳風流子詞蓋所寓意¶
　焉新緑小池塘風簾動碎影舞斜陽羡(一作/見)金屋¶
　去來舊時巢燕土花繚繞前度莓墻綉閣鳯帷深¶
幾許聽得理絲簧欲&KR0003;又休慮乖芳信未&KR0084;先噎¶
　愁轉淸商暗想新粧了開朱戸應自待月西廂最¶
苦夢䰟今宵不到伊行問甚時却與佳音密秏擬¶
　將秦鏡偷換韓香天便敎人霎時厮見何妨新緑¶
　待月皆簿㕔亭軒之名也(俞羲仲云)¶
<pb:KR3l0062_SBCK_023-3a>¶
曾文肅初與蔡元長兄弟皆臨川王氏之親黨後來¶
　位勢旣隆遂爲&KR0311;敵崇寧初文肅爲元長攘其相¶
　位文肅以觀文守南徐時元度帥維揚赴鎮過郡¶
　元度開燕甚勤自爲口號云並居二府同事三朝¶
悵契闊於當年喜逢迎於斯地又云對掌紫樞參¶
　大政同扶赫日上中天謬爲恭敬如是而中實不¶
　然巳而興獄文肅遂遷衡陽¶
元祐初滕章敏帥定武時耿晞道南仲爲教授偶燕¶
　集郡僚章敏席間作詩坐客皆和獨晞道辭云某¶
　以經義過省不習爲詩章敏之壻何洵直滑稽名¶
　丗忽云熈寧中　&KR0073;寧後苑射弓而殿帥林廣云¶
<pb:KR3l0062_SBCK_023-3b>¶
　不能上詢其故云臣本出弩手闔坐大𥬇(黃六)¶
(丈叔愚云)¶
李處邁邯鄲之孫政和初以直秘閣知相州外甥張¶
　澄如瑩繇宗女夫爲承節郎侍行掌扎牘之&KR0009;時¶
　聶賁逺山爲郡博士王將明甫爲決曹椽如瑩處¶
　甥館旣與二公往還且周旋甚至悉皆懷感王聶¶
　同年生也始甚歡而聶於樂籍中有所屬意王亦¶
　昵之每戒不令前聶恨之因而遂成仇怨其後甫¶
　改名黼爲相薦如瑩易文階除樞密院編修巳而¶
　更秩爲郎聶後以蔡元長稱其剛方有立薦之改¶
　名昌擢侍從黼大用事貶聶散官安置衡州益衘¶
<pb:KR3l0062_SBCK_023-4a>¶
黼矣靖康時事大變召登政府黼之誅死聶有力¶
　焉而聶亦以是歳出使至絳州&KR0013;害黼初敗如瑩¶
　蹤跡頗危頼聶之回互竟無它南渡之後出入中¶
　外浸登要途至端明殿學士宣奉大夫拜慶逺軍¶
　節目以終四十三年無一日居閑　中興以來如¶
瑩一人而巳(孫長文云)¶
徐幹臣伸三衢人政和初以知音律爲太常典樂出¶
　知常州甞自製轉調二郎神之詞云悶來彈鵲又¶
攪碎一簾花影謾試着春衫還思纎手薫徹金虬¶
燼冷動是愁端如何向但怪得新來多病嗟舊日¶
沈腰如今潘𩯭怎堪臨鏡重省别時淚滴羅襟猶¶
<pb:KR3l0062_SBCK_023-4b>¶
　凝爲我厭厭日髙慵起長託春酲未醒鴈足不來¶
　馬蹄難駐門掩一亭芳景空佇立盡日欄干𠋣遍¶
　晝長人靜旣成㑹開封尹李孝壽來牧呉門李以¶
　嚴治京兆號李閻羅道出郡下幹臣大合樂燕勞¶
　之喻羣娼令謳此詞必待其問乃止娼如戒&KR0084;至¶
　三四李果詢之幹臣蹙頞云某頃有一侍婢色藝¶
　冠絶前歳以亡室不容逐去今聞在蘇州一兵官¶
　處屢遣信欲復來而今之主公靳之感&KR0099;賦此詞¶
　中所叙多其書中語今焉適有天幸公擁麾于彼¶
　不審能爲我之地否李云此甚不難可無慮也旣¶
　次無錫賔賛者請受謁次第李云郡官當至楓橋¶
<pb:KR3l0062_SBCK_023-5a>¶
　橋距城十里而逺翌日艤舟其所官吏上下望風¶
　股栗李一閱刺字忽大怒云都監在法不許出城¶
　廼亦至此使郡中萬一有火盗之虞豈不殆哉斥¶
　都監下堦荷校送獄又數日取其供牘判奏字其¶
　家震懼求援宛轉哀鳴致懇李𥬇云且還徐典樂¶
　之妾了來理㑹兵官者解其指即日承命然後舎¶
　之(曽仲恭云)¶
東坡先生出帥定武黃門以書薦士往謁之東坡一¶
　見云某記得一小話子昔有人發冡極費力方透¶
　其穴一人祼坐其中語盗曰公豈不聞此山號首¶
　陽我乃伯夷焉有物邪盗慊然而去又往它山钁¶
<pb:KR3l0062_SBCK_023-5b>¶
　治方半忽見前日祼衣男子從後拊其背曰勿開¶
　勿開此乃舎弟墓也(徐敦立云)¶
政和建艮嶽異花竒石來自東南不可名狀忽靈壁¶
縣貢一巨石髙二十餘丈周圍稱是舟載至京師¶
　毀水門樓以入千夫&KR1983;之不動或啓于　上云此¶
　神物也宜表異之　祐陵親洒宸翰云慶雲萬態¶
　竒峯仍以金帶一條掛其上石即遂可移省夫之¶
　半頃刻至苑中(李平仲云)¶
潘兊字&KR0003;之呉門人仕　祐陵爲侍從宣和&KR0004;奉祠¶
　居里中時郡民朱勔以倖進寵眷無比父冲殂勔¶
　護䘮歸葬郷間傾城出迓而潘獨不往潘之先塋¶
<pb:KR3l0062_SBCK_023-6a>¶
適有山林形勢近冲新阡勔欲得之廼脩敬于潘¶
杜門弗納勔恃恩自恣遣人諷之且席以薫天之¶
勢潘一切拒之勔歸京師果愬于　上降　御筆¶
奪之已而又訹御史誣之以罪而禠潘之職雖抑¶
之於一時而呉人至今稱之(曽育當時云)¶
祐陵時有僧妙應者江南人往來京洛間能知人休¶
咎其&KR0003;初不言五行形神且不在人之求而告之¶
佯狂奔走初無定止飲酒食肉不拘戒行人呼之¶
爲風和蔡元長禠職居錢塘一日忽直造其堂書¶
詩一絶云相得端明似虎形揺頭擺腦得人憎看¶
　取明年作宰相張牙劈口喫衆生又書其下云衆¶
<pb:KR3l0062_SBCK_023-6b>¶
　生受苦兩紀都休巳而悉如其言紹興初猶在廣¶
　中蛻寂于柳州明清投轄録中亦書其略(蘇訓直/玭云)¶
蔡攸甞侍　徽宗曲宴禁中上命連沃數巨觥婁至¶
　顚仆賜之未巳攸再拜以懇曰臣䑕量巳窮逮將¶
　委頓願　陛下憐之　上𥬇曰使卿&KR0002;死又灌殺¶
　一司馬光矣始知温公雖遭貶斥于一時而　九¶
　重固自敬服如此(樂壽之云)¶
李彦思邈曾文肅之甥早歳及弟文采爲政稱于一¶
時蔡元長與之連初亦喜之後元長與文肅交惡¶
　始惡之政和&KR0004;自江外作邑歸時元長以師垣秉¶
　鈞入謁之後元長語其所厚曰李邈面目如此所¶
<pb:KR3l0062_SBCK_023-7a>¶
　欠一黥耳彦思聞之皇恐即上書欲願投筆比再¶
見元長元長曰公乞易武早巳降　旨換授莊宅¶
　使矣邈聞語即趍廷下效使臣之喏云李邈謝太¶
　師更不再升階而出元長𥬇云李彦思元來了得¶
&KR0210;一解即除知保州見闕(中父舅云)¶
詹大和堅老來京師省試罷坐㣲累下大理時李傳¶
　正端初爲少卿初入之時堅老哀鳴曰某逺方舉¶
　人不幸抵此祈公憐之端初怒操俚談詬曰子觜¶
尖如此誠姦人也因困辱之巳而牓出奏名所犯¶
旣輕在法應釋得以無事自此各不相聞後十餘¶
　年端初爲淮南路轉運副使旣及𤓰堅老自郎官¶
<pb:KR3l0062_SBCK_023-7b>¶
　出爲代端初固忩之而堅老心未能平也相見各¶
　叙昩生平而巳旣再見端初頗省其面目猶不記¶
　前事因曰郎中&KR0002;有素者豈嘗解后朝路中邪風¶
　采堂堂非曩日比也堅老荅曰風采堂堂固非某¶
　所自見但不知比往時觜不尖否端初愧怍而寤¶
端初有子即粹伯處全也粹伯廼外祖之遺體不¶
　但曽氏之指節可驗而髙明豪放酷肖之粹伯亦¶
　不自隱禮待二家均一丗亦多知之傳正邯鄲公¶
　淑孫也¶
鳯翔府太平觀主道士張景先出入黃安中之門甚¶
　乆安中坐此彈章中頗及之有閩人黃謙者狡獪¶
<pb:KR3l0062_SBCK_023-8a>¶
　人也自買度牒逺投景先求爲弟子因得以識安¶
　中後歸閩遂住武夷山毎對客必目安中爲家兄¶
　人以其名連易卦頗以爲然安中至里中焚黃謙¶
　亦謁之安中以景先之故稍禮之逮安中北還謙¶
　宣言送伯氏出閩以山轎迹其後所至官吏眥所¶
　覩示不疑也安中旣多在北方而閩距京師稍逺¶
　安中名重一時謙藉其聲𫝑大爲姦利人不敢何¶
　一日安中遣姪歸邵武間有客道其事者姪大不¶
　平云須當痛治之謙伺其來候於道左伏謁禮甚¶
　恭方欲詰其事謙曰無廣此言&KR0147;假虎威耳舉初¶
　甚厚遂爲&KR0833;留數日不問而去自是衆益信之人¶
<pb:KR3l0062_SBCK_023-8b>¶
　之無良有如是者謙後至政和間遂得幸爲道官¶
(黃宋翰云)¶
王履道初自大名府監倉任滿至京師茫然無所向¶
㑹梁師成賜第初成極天下之華麗許士庶入觀¶
履道髽兩角以小籃貯筆墨徑入就其新堂大書¶
&KR0084;行以羙之末云初寮道人擲筆而出主&KR0674;輩見¶
　其人物偉勝詞翰妙絶衆目叵側時方崇尚道教¶
　直以爲神仙降臨不敢呵止亟以報師成師成讀¶
　之大喜即令物色延見索其它文益以擊節薦之¶
　于　上不數年登禁林入政府基於此也(謝景思云)¶
劉跛子者洛陽人知人死生禍福歳一至京師前輩¶
<pb:KR3l0062_SBCK_023-9a>¶
　雜&KR0003;中多記之至宣和猶在蔡元長正炎盛聞其¶
　入都在大房中下大房者外方居養福田院之𩔖¶
　即令其子絛屏&KR0016;從往訪之跛子以手揮之勿令¶
　前且取一瓦礫用土書一退字更無它語絛歸以¶
　告于元長元長悟其言而不能用遂至于敗¶
蔡元長帥成都嘗令費孝先畫卦影歷歷悉見後來¶
　無差豪之失末後畫小池龍躍其中又畫兩日兩¶
　月一屋有鴟吻一人掩面而哭不曉其理後元長¶
南竄死於潭州昌明寺始悟焉(蔡徽云)¶
蔡元長少年鼎貴建第錢塘極爲雄麗全占山林江¶
湖之絶勝今　行在殿前司是也宣和末金冦豕¶
<pb:KR3l0062_SBCK_023-9b>¶
　突盡以平日之所積用巨艦泛汴而下置其宅中¶
　靖康初下籍没之　詔適毛逹可友守杭州逹可¶
　元長門下士也緩其施行密喻其家藏隱逾半所¶
　以蔡氏之後皆不貧又甞以金銀寳貨四十擔&KR0009;¶
其族人家海鹽者巳而蔡父子兄弟誅竄不暇往¶
索盡掩爲已有至今海鹽蔡氏冨冠浙右(胡元功云)¶
紹聖初治元祐黨人秦少游出爲杭州通判坐以脩¶
史詆誣道貶監處州酒稅在任兩浙運使胡宗哲¶
觀望羅織劾其敗壞場務始送郴州編管黃魯直¶
罷守當塗寓居荆南作承天院塔記湖北轉運判¶
官陳舉迎合中司趙正夫發其中含謗訕遂編管¶
<pb:KR3l0062_SBCK_023-10a>¶
　宜州陳舉者乃宗哲之壻可謂氷淸玉潤也¶
蘇在廷元老東坡先生之從孫自幼即卓然東坡許¶
　之元符末入太學東坡巳度海毎與其書委曲詳¶
　盡宣和中歷館職郎曹奉常言者論其宗元祐學¶
　術罷爲宫觀而謝表廼云念昔黨人偶同髙祖士¶
　大夫頗少之(張文老云)¶
靖康中蔡元長父子旣敗言者攻之發其姦惡不遺¶
　餘力蓋其門下士如楊中立孫仲益之𩔖是也李¶
　泰發光時爲侍御史獨不露章且勸勿爲大甚坐¶
　是責監汀州酒稅謝表云當垂涕止彎弓之射人¶
　以爲狂然臨危多下石之徒臣則不敢士大夫多¶
<pb:KR3l0062_SBCK_023-10b>¶
　稱之(陸務觀云)¶
張&KR0022;昌僣位國號大楚其坐罪始責昭化軍節度副¶
使潭州安置旣抵貶所寓居于郡中天寧寺寺有¶
　平楚樓取唐沈傳師目傷平楚虞帝䰟之句也¶
朝廷遣殿中侍御史馬伸賜死讀詔畢張徘徊退¶
避不忍自盡執事者趣迫登樓張仰首急覩三字¶
　長歎就縊(錢秉之元成云)¶
趙德夫明誠金石録云唐韋絢著劉公嘉話載武氏¶
諸碑一夕風雨失龜跌之首凡碑上武字皆不存¶
　巳而武元衡遇害後來考之武字皆完龜首固自¶
&KR0002;韋絢之妄明矣而益知小&KR0003;傳記不足信也明¶
<pb:KR3l0062_SBCK_023-11a>¶
清後見元和姓纂絢乃執&KR0105;之子其虚誕有從來也¶
建炎戊申冬　髙宗駐蹕維揚時未經兵燼井邑全¶
盛向子固叔堅來赴調于行在所冠蓋闐委偶解¶
　后金壇士子郭珣瑜者因與共處于天寧寺佛殿¶
　之供卓下一夕夜半忽呼郭覺而語云有一事甚¶
　異適夢吾服金紫來領此郡皆荆榛瓦礫之場非¶
復今日入城亦有官吏父老輩相迎皆蕭索可憐¶
　公衣緑&KR0129;于衆客中不可曉也巳而虜人南冦六¶
　飛度江城之内外悉遭焚毀後二十年叔堅果握¶
　帥符郭登第未乆爲郡博士迓于郊外始悟前夢¶
　相與感歎(向荆父云)¶
<pb:KR3l0062_SBCK_023-11b>¶
康倬字爲章元祐名將識之子少日不拘細行游京¶
　師生計旣蕩析遂偶一娼始來即詭其姓名曰李¶
　宣德情意旣洽婦人者亦戀戀不忍捨爲章謂曰¶
吾旣無室家汝肯從我南下爲偕老之計乎娼大¶
　然之槖中所有甚冨分其半以遺姥指天誓日不¶
相棄背買舟出都門㳂汴行裁數里相與登岸小¶
　酌旗亭伺娼之醉爲章解纜亟發娼拗怒㦸手於¶
　河滸爲章弗顧也娼旣爲其所紿倉黃還家後數¶
　年爲章再到京師過其門娼母子即呼街卒録之¶
爲章略無憚色時李孝壽尹開封威令凛然旣至¶
府爲章自言平時未甞至都下無由識此曹恐有¶
<pb:KR3l0062_SBCK_023-12a>¶
貌相肖者願試詢之尹以問娼娼曰宣德郎李某¶
　也爲章遽云巳即右班殿直康倬也尹曰誠倬也¶
　取文書來爲章探懷中取吏部告示文字以呈之¶
　尹撫案大怒曰信知浩穰之地姦欺之徒何所不¶
有命重杖娼之母子令衆通衢慰勞爲章而遣之¶
李尹自以謂益顯神明之政矣爲章自此折節讀¶
書易文資有名於丗後來事浸露李尹聞之甞以¶
　語外祖曰僕爲京兆而康爲章能作此竒事可謂¶
大膽矣與之其子也(宏父舅云)¶
向宗厚履方建炎末爲樞密院計議官履方美髯而¶
&KR0002;滑稽之狀裹華陽巾&KR0414;足極彎長於鈎距同舎¶
<pb:KR3l0062_SBCK_023-12b>¶
王佾公爲甞戲語之曰君唐明皇時四人合而爲¶
　一何邪向曰願聞之公爲曰君狀𩔖黃幡綽頭巾¶
𩔖葉法善脚𩔖楊貴妃心腸似安禄山席間一𥬇¶
履方不懽後程致道行其祠部貟外郎告詞云汝¶
佩服髙古操履甚恭又以戲之(向止叔云)¶
宋道方毅叔以毉名天下居南京然不肯赴請病者¶
扶擕以就求脉政和初田登守郡母病危甚呼之¶
不至登怒云使吾母死亦以憂去殺此人不過斥¶
責即遣人禽至廷下荷之云三日之内不痊則吾¶
當誅汝以狥衆毅叔曰容爲診之旣而曰尚可活¶
處以丹劑遂瘉田喜甚云吾一時相困辱然豈可¶
<pb:KR3l0062_SBCK_023-13a>¶
　不刷前耻乎用太守之車從妓樂酬以千緡俾群¶
　卒&KR0018;于前増以綵釀導引還其家旬日後田母病¶
　復作呼之則全家遁去田母遂殂蓋其疾先巳在¶
膏肓宋姑以良藥緩其死耳(程可乆云)¶
王况字子亨本士人爲南京宋毅叔壻毅叔旣以毉¶
　名擅南北況&KR0004;傳其學未精薄遊京師甚悽然㑹¶
鹽法忽變有大賈覩掲示失驚吐舌遂不能復入¶
　經旬食不下咽尫羸日甚國毉不能療其家憂懼¶
牓于市曰有治之者當以千萬爲謝况利其所售¶
之厚姑往應其求旣見賈之狀忽發𥬇不能制心¶
以謂未易措手也其家人怪而詰之况謬爲大言¶
<pb:KR3l0062_SBCK_023-13b>¶
荅之曰所𥬇者輦轂之大如此乃無人治此小疾¶
　耳語主人家曰試取針經來况謾檢之偶有穴與¶
其疾似是者况曰爾家當勒狀與我萬一不能活¶
則勿尤我當爲&KR0002;針之可立效主病者不得巳亦¶
從之急針舌之底抽針之際其人&KR0002;委頓狀頃刻¶
舌遂伸縮如平時矣其家大喜謝之如約又爲之¶
　延譽自是翕然名動京師旣小康始得盡心肘後¶
之書卒有聞於丗事之偶然有如此者况後以毉¶
得幸宣和中爲朝請大夫著全生指迷論一書毉¶
者多用之(外舅云)¶
楊介吉老者泗州人以毉術聞四方有儒生李氏子¶
<pb:KR3l0062_SBCK_023-14a>¶
　棄業願娶其女以授其學執子壻禮甚恭&KR0123;老盡¶
　以精微告之一日有靈壁縣冨家婦有疾遣人邀¶
　李生以往李初視脉云腸胃間有所苦邪婦曰腸¶
　中痛不可忍而大便從小便中出毉者皆以謂無¶
　此證不可治故欲屈君子李曰試爲籌之&KR0002;姑服¶
　我之藥三日當有瘳不然非某所知也下小元子¶
　數十粒煎黃𦒿湯下之冨家依其言下膿血數升¶
　而愈冨家大喜贈錢五十萬置酒以問之曰始切¶
　脉時覺芤脉現於腸部王叔和脉訣云寸芤積血¶
　在胷中関内逢芤腸裏癰此癰生腸内所以致然¶
　所服者乃雲母膏爲丸耳切脉至此可以言毉矣¶
<pb:KR3l0062_SBCK_023-14b>¶
李後以毉科及第至愽士李稙元秀即其從子也¶
(王憲臣云)¶
王稱定&KR0026;者元符殿帥恩之子有才學好與元祐故¶
家遊范元實温潜溪詩眼中亦稱其能詩政和末¶
爲殿中監年二十八矣眷東甚渥少年貴仕酒色¶
自娯一日忽宣召入禁中上云朕近得一異人能¶
製丹砂服之可以長生乆視煉治經歳而成色如¶
紫金卿爲試之定&KR0026;忻躍拜命即取服之才下咽¶
覺胷間煩燥之甚俄項煙從口中出急扶歸巳不¶
救旣殮之後但聞棺中剥啄之聲莫測所以巳而¶
　火出其内頃刻之間遂成烈熖室廬盡焚開封府¶
<pb:KR3l0062_SBCK_023-15a>¶
　尹亟來捄之延燒數百家方止但得枯骨于餘燼¶
　中亦可怪也(范子濟云)¶
丁廣者明清里中老儒也與祖父爲輩行甞任保州¶
教授郡將武人而通判者戚里子悉多&KR0078;侍以酒¶
色沈縱㑹有道人過郡自言数百歳能煉大丹服¶
　之可以飽𦒿欲而康強無疾然後飛升度丗守貳¶
館之以先生之禮事之選日剏丹竈依其法煉之¶
四十九日而成神光屬天置酒大合樂相慶然後¶
甞之廣聞之裁書以獻乞取刀圭以養病身道人¶
者以其骨凡不肯與守貳憐之爲請僅得半粒廣¶
忻然服之不數日郡將通判皆疽發於背道人宵¶
<pb:KR3l0062_SBCK_023-15b>¶
遁守貳相繼告殂廣腰間亦生癤甚皇恐亟飲地¶
漿解之得愈明年考滿改秩歸里中疾復作又用¶
前法稍痊偶覺熱躁因澡身水入創口中不能起¶
金石之毒有如此者併書之于此以爲丗誡云¶
秦㑹之&KR0004;自虜中還朝汎海至楚州楚守楊揆子才¶
疑以爲僞即欲斬之館客管當可者謂揆曰萬一¶
果然　朝廷知之匪便不&KR0002;津遣赴行在真假自¶
辨矣揆於是遣人隂加防閑護送至㑹稽㑹之旣¶
相訪尋當可官其二子揆屏迹天台不敢出者逾¶
　二十年㑹之末年始得劉景以爲台州守欲與綦¶
謝二家併治之而㑹之死髙宗偶記其姓名召用¶
<pb:KR3l0062_SBCK_023-16a>¶
　之後爲次對累典名藩斯亦命也¶
毌丘儉貧賤時甞借文選于交遊間其人有難色發¶
憤異日&KR0002;貴當板以鏤之遺學者後仕王蜀爲宰¶
遂踐其言刋之印行書籍創見於此事載陶岳五¶
代史&KR0024;後唐平蜀明宗命太學愽士李鍔書五經¶
　倣其製作刋板于國子監監中印書之始今則盛¶
　行于天下蜀中爲㝡明清家有鍔書印本五經存¶
　焉後題長興二年也¶
明清第三録載秦㑹之靖康末議狀全篇比見表姪¶
常保孫言甞聞之于游定夫之孫九言云廼馬伸¶
先覺之文也初㑹之爲御史中丞虜人議立張&KR0022;¶
<pb:KR3l0062_SBCK_023-16b>¶
　昌以主中國先覺爲監察御史抗言于稠人廣坐¶
　中曰吾曹職爲爭臣豈可坐視緘黙不吐一詞當¶
　共入議狀乞存趙氏㑹之不荅少焉屬藁遂就呼¶
　臺史連名書之㑹之旣爲臺長則當列于首以呈¶
　㑹之㑹之猶豫先覺帥同僚合辭力請㑹之不得¶
　巳始肯書名先覺遣人疾馳以逹虜酋所以秦氏¶
　所藏本猶云檜等也先覺中興初任殿中侍御史¶
　以亮直稱于一時爲汪黃所擠責監濮州酒稅後¶
　髙宗思之以九列召示以大用而先覺巳死㑹之¶
　還自虜中揚言已功盡掠其美名遂取冨貴位極¶
　人臣𫝑冠今古先覺子孫漂泊閩中先覺有甥何¶
<pb:KR3l0062_SBCK_023-17a>¶
　珫者慷&KR0099;自任得其元藁累欲上之而馬氏子止¶
　之云秦㑹之凶熖方熾其可犯邪紹㒷乙亥春珫¶
忽夢先覺衣冠如平生云秦氏將敗趣使往陳之¶
珫即持其藁以叫閽㑹之大怒誣以他罪下珫大¶
　理竄嶺外抵流所未幾而㑹之果殂其家訟寃詔¶
復珫故官後至貟郎先覺忠績遂别白于時游與¶
　馬鄰墻而居得其詳云¶
秦㑹之范覺民同在廟堂二公不相咸虜&KR0016;初退欲¶
　定江西二守臣之罪康倬知臨江軍棄城而走撫¶
　州守王仲山以城降仲山㑹之婦翁也覺民欲寛¶
　之㑹之云不可旣巳投拜委質於賊甚麽話不曾¶
<pb:KR3l0062_SBCK_023-17b>¶
　&KR0003;豈可貸邪蓋詆覺民甞仕僞楚耳¶
秦熺本王㬇之孽子㬇妻鄭氏逹夫之女㬇繇婦家¶
　而早逹鄭氏怙𫝑而妬熺旣誕即逐其所生以熺¶
　爲㑹之乞子㑹之任中司虜拘北去夫婦偕行獨¶
　留熺于㑹之夫人伯父王仲薿豐父家豐父子時¶
　憍而傲毎凌侮之其後㑹之用其親黨遍躋要途¶
　獨時毎以參議官處之(王浚明云)¶
王仲薿字豐父歧公暮子有風采善詞翰四六尤工¶
　以名字典郡政和末爲中大夫守㑹稽頗著績效¶
　如乾湖爲田導水入海是也童貫時方用事貫苦¶
　脚氣或云楊梅仁可療是疾豐父裒五十石以獻¶
<pb:KR3l0062_SBCK_023-18a>¶
　之才可知矣後擢待制再任不歷貼職徑登次對¶
　前後惟豐父一人初歧公爲首台元豐末命或云¶
　歧公有異議紹聖親政追貶萬安軍司户諸子皆¶
　勒停不得入國門奪所賜第以予王荆公家崇寕¶
　初以爲臣不忠列黨籍碑至是豐父旣有内援而¶
　又鄭逹夫歧公之壻相與申理遂洗前誣詔盡復¶
　歧公爵謚祐陵又題其墓刻云元豐治定弼亮功¶
　成之碑御筆云嘉祐中英宗立爲皇子王珪時爲¶
　學士預聞大議近因其子仲薿以其詔藁來上始¶
　得究其本末廼知　神考擢寘政府厥有攸在協¶
　賛事功維持法度十有六年元豐末上自有子發¶
<pb:KR3l0062_SBCK_023-18b>¶
言自珪遂定大䇿安宗廟墜碑未立惻然于懷賜¶
　額親筆書題此政和七年二月丙子也豐父謝表¶
有金桮賜第玉篆題碑之對建炎初知𡊮州虜人¶
冦江西坐失守削籍與馬子約皆寓居永嘉豐父¶
兄仲山同時牧臨川以城降坐廢子約酒酣戯之¶
　云平原太守吾兄也後秦㑹之再入相㑹之仲山¶
壻也豐父以啓懇之云黃紙除書乆無心於夢寐¶
青氊舊物尚有意於陶鎔㑹之爲開陳詔復元官¶
奉祠放行奏薦時豐父&KR0009;禄巳爲通議大夫不問¶
職名所以諸孫皆奏京秩年八十餘卒有子曉亦能文¶
祖宗以來帥蜀悉雜學士以上方爲之李璆西美坐¶
<pb:KR3l0062_SBCK_023-19a>¶
蔡元長黨乆擯不用紹興中廼以女適秦㑹之夫¶
　人之弟王曆因而内相昵結起帥瀘南巳而復次¶
　對制閫成都自是蜀帥職始殺矣其後曹筠王剛¶
　中是也(張文老云)¶
熈寧三年詔宗室出官從政于外方惟不許入蜀鄭¶
　亨仲本秦㑹之所引自温州判官不數年登禁近¶
遂以資政殿大學士宣撫川陜亨仲駕馭諸將有¶
　理諸將雖外敬而内憚之適亨仲有忤秦之意因¶
　相與媒蘖言其有跋扈狀秦聞之謀于王顯道㬇¶
㬇云不&KR0002;遣一宗室有風力者往制之因薦趙德¶
夫不棄焉於是創四川緫領財賦命德夫至坤維¶
<pb:KR3l0062_SBCK_023-19b>¶
　得晁公武子止于冷落中辟爲幹辦公事俾令采¶
　訪亨仲隂事欲加以罪又以德夫子善究爲緫領¶
　司幹辦公事越常制也子止又引亨仲所逐使臣¶
　魏彦忠者相與物色其失上聞遂興大獄竄籍亨¶
　仲即召德夫爲版曹云(張文老云)¶
廉宣仲布建炎初自其郷里山陽避冦南來所擕鉅¶
萬至臨安寓居呉山之下舎館甫定而郡兵陳通¶
等亂囊橐悉爲劫掠一簮不遺夫婦徬徨宣仲昔¶
在京師爲學官日與侍晨道士時&KR0002;愚游至是聞¶
　&KR0002;愚用事賊間姑往訪之一見甚篤綈&KR0129;之義且¶
　云吾從盗所得寳貨盈屋敗露指日悉録于官矣¶
<pb:KR3l0062_SBCK_023-20a>¶
　縱盡以與君無憾然度必不能保今有兩篋以授¶
　子可亟去此庶有生理又令二校防護出関而返¶
　宣仲夫婦旣倖脫厄買舟趨霅川來依外祖空青¶
　公空青館置于所泊僧舎宣仲張子能壻也外祖¶
戲曰君真是没興徐德言矣按堵之後啓篋視之¶
皆黃金也計其所失無毫釐之差宣仲後坐婣黨¶
擯不用藉此得以自存焉(宣仲自云)¶
靖康初秦㑹之自衘史丐祠歸建康僦舎以居適當¶
炎暑上元宰張師言昌訪之㑹之語師言此屋觕¶
可居但每爲西日所苦柰何得一凉棚備矣翌日¶
未曉但聞斤斧之聲㑹之起視之則松棚巳就詢¶
<pb:KR3l0062_SBCK_023-20b>¶
　之匠者云縣宇中方創一棚昨日聞侍御之言即¶
　輟以成此㑹之大喜次年㑹之入爲中司北去又¶
　數年還朝巳而拜相時師言年逾七十㑹之於是¶
就官簿中減去十歳擢知楚州把麾持節者又踰¶
　十年然後掛冠老于潜晥近九十而終師言詩文¶
甚佳多傳於然(李元度云)¶
陳彦育序丹楊士子從後湖蘇養直學詩造其三昧¶
向伯恭爲浙漕訪養直于隱居彦育適在坐一見¶
喜之邀與之共途益以契合遂以其愛&KR0078;冦氏嫁¶
　之擕歸逾年伯恭登從班廼啓于思陵云冦氏¶
萊公之元孫其後獨有此一女乞以一官與其夫¶
<pb:KR3l0062_SBCK_023-21a>¶
陳序遂詔特&KR0024;和州文學伯恭爲自製簮裳靴笏¶
令人賫黃牒往併授之并以白金爲饟彦育方教¶
村童于陋巷持書人至彦育疑非其所有至出&KR0024;¶
牒見其姓名始拜命望踰意表不勝驚喜閭巷爲¶
之改&KR0026;其後終于刪定官明清有其詩一秩至今¶
尚存也(向止叔云)¶
明清壬子歳仕寜國得王俊所首岳侯狀于其家云¶
左武大夫果州防禦使差充京東東路兵馬鈐轄¶
御前前軍副統制王俊右俊於八月二十二日夜¶
　二更以來張太尉使奴厮兒&KR0159;童來請俊去&KR0003;話¶
俊到張太尉衙令虞候報覆請俊入宅在蓮花池¶
<pb:KR3l0062_SBCK_023-21b>¶
　東面一亭子上張太尉先與一和尚何澤㸃着燭¶
　對面坐地&KR0003;話俊到時何澤更不與俊相揖便起¶
　向燈影黒處潜去俊於張太尉面前唱喏坐間張¶
　太尉不作聲良乆問道你早睡也那你睡得着俊¶
　道太尉有甚事睡不着張太尉道你不知自家相¶
　公得出也俊道相公得出那裏去張太尉道得衢¶
　婺州俊道旣得衢州則無事也有甚煩惱張太尉¶
　道恐有後命俊道有後命如何張太尉道你理㑹¶
　不得我與相公從微相隨朝廷必疑我也朝廷交¶
　更飜朝見我去則不必來也俊道向日范將軍&KR0013;¶
　罪　朝廷賜死俊與范將軍從微相隨俊元是雄¶
<pb:KR3l0062_SBCK_023-22a>¶
　威副都頭轉至正使皆是范將軍兼係右軍統制¶
　同提㪯一行事務心懷忠義到今　朝廷何曽賜¶
　罪太尉不須别生疑慮張太尉道更&KR0003;与你我相¶
　公處有人來交我救他俊道如何救他張太尉道¶
　我遮人馬動則便是救他也俊道動後甚意似張¶
　太尉道這裏將人馬老小尽底移去襄陽府不動¶
　只在那駐劄朝廷知必使岳相公來彈壓撫喻俊¶
　道太尉不得動人道&KR0002;太尉動人馬朝廷必疑岳¶
　相公越&KR0013;罪也張太尉道你理㑹不得&KR0002;　朝廷¶
　使岳相公來時便是我救他也&KR0002;　朝廷不肻交¶
　相公來時我將人馬分布自據襄陽府俊道諸軍¶
<pb:KR3l0062_SBCK_023-22b>¶
　人馬如何起發得張太尉道我虜劫舟船盡裝載¶
　歩人老小令馬軍便陸路前去俊道且看國家患¶
　難之際且更消停張太尉道我待做你安排着待¶
　我交你下手做時你便聽我言語俊道恐軍中不¶
　伏者多張太尉道誰敢不伏𫝊選道我不伏俊道¶
　𫝊統制慷&KR0099;之人丈夫剛氣必不肯伏張太尉道¶
　待有不伏者勦殺俊道這軍馬做甚名目起發張¶
　太尉道你問得我是我假做一件朝廷文字教發¶
　我須交人不疑俊道太尉去襄陽府後面張相公¶
　遣人馬來追襲如何張太尉道必不敢來赶我投¶
　他人馬來到這裏時我巳到襄陽府了也俊道且¶
<pb:KR3l0062_SBCK_023-23a>¶
　如到襄陽府張相公必不肯休継續前來收捕如¶
　何張太尉道我又何懼俊道&KR0002;畨人探得知必來¶
　夾攻太尉南面有張相公人馬北面有畨人太尉¶
　如何處置張太尉冷𥬇我别有道理待我遮裏兵¶
　才動先使人將文字去與畨人萬一支吾不前交¶
　畨人發人馬助我俊道諸軍人馬老小数十萬襄¶
　陽府粮如何張太尉道這裏粮盡数著船裝載前¶
　去郢州也有粮襄陽府也有粮可喫得一年俊道¶
　如何這裏数路應副錢粮尚有不前那裏些小粮¶
　一年巳後無粮如何張太尉道我那裏一年巳外¶
　不别做轉動我那裏不一年交畨人必退我遲則¶
<pb:KR3l0062_SBCK_023-23b>¶
　遲動疾則疾動你安排着張太尉又道我如今動¶
　後背嵬遊奕伏我不伏俊道不伏底多張太尉道¶
　姚觀察背嵬王剛張應李璋伏不伏俊道不知如¶
　何明日來我這裏聚㕔時你請姚觀察王剛張應¶
　李璋云你衙裏喫飯&KR0003;與我這言語&KR0003;道張太尉¶
　一夜不曽得睡知得相公得出恐有後命今自家¶
　懣都出岳相公門下&KR0002;諸軍人馬有語言交我怎¶
　生置禦我東則東隨他人我又不是都統制朝¶
　廷又不曾有文字交我管他懣有事都不能管得¶
　至三更後俊歸來本家次日天曉二十三日早衆¶
　統制官到張太尉衙前張太尉未坐衙俊叫起姚¶
<pb:KR3l0062_SBCK_023-24a>¶
　觀察於教場内亭子西邊坐地姚觀察道有甚事¶
　大哥俊道張太尉一夜不曽睡知得相公得出大¶
　叚煩惱道破言語交俊來問觀察如何姚觀察道¶
　旣相公不來時張太尉管軍事節都在張太尉也¶
　俊問觀察道將來諸軍乱後如何姚觀察道與他¶
　彈壓不可交乱恐壞了這軍人馬你做我覆知太¶
　尉緩緩地且看國家患難面道罷各散去更不曾¶
　&KR0003;張太尉所言事節俊去見張太尉唱喏張太尉¶
　道夜來所言事如何俊道不曾去請王剛等只與¶
　姚觀察&KR0003;話來覆太尉道恐兵乱後不可不彈壓¶
　我遊奕一軍鈐束得整齊必不到得生事張太尉¶
<pb:KR3l0062_SBCK_023-24b>¶
　道旣姚觀察賣弄道他人馬整齊我做得尤穩也¶
　你安排着俊便唱喏出來自後不曽&KR0003;話九月初¶
　一日張太尉起發赴樞密院行府俊去辭張太尉¶
　道王統制你後面麄重物事轉換了著我去後將¶
　來必共這懣一處你收拾等我來叫你重念俊元¶
　係東平府雄威第八長行日本府闕粮諸營軍兵¶
　呼千等結連俊欲劫東平府作過當時俊食禄本¶
　營不敢&KR0018;於國家又不忍棄老母遂經安撫司告¶
　首奉　聖旨&KR0024;本營副都頭後來継而金人侵犯¶
　中原俊自靖康元年首從軍旅於京城下與金人¶
　相敵斬首及俊口内中箭射落二齒奉　聖旨特¶
<pb:KR3l0062_SBCK_023-25a>¶
　換授成忠郎後來並係立戰功轉至今來官資俊¶
　尽節仰報　朝廷今來張太尉結連俊起事俊不¶
　敢&KR0018;於國家欲伺候將來赴樞宻行府日面詣張¶
　相公前告首又恐都統王太尉别有出入張太尉¶
　後面别起事背叛臨時力所不及使俊䧟於不義¶
　俊巳於初七日面覆都統王太尉訖今月初八日¶
　納狀告首如有一事一件分毫不實乞依軍法施¶
　行乃俊自出官巳來立到戰功所至今來官資即¶
　不曽有分毫過犯所有俊應干告勑宣劄在家收¶
　附外有告首呼千等&KR0024;副尉都頭宣繳申外庶曉¶
　俊忠義不曽作過不敢&KR0018;於國家謹具狀披告伏¶
<pb:KR3l0062_SBCK_023-25b>¶
　候指揮次歳明清入朝始得詔獄全案觀之岳侯¶
　之坐死廼以甞自言與　太祖俱以三十歳爲節¶
　度使以爲指斥乗輿情理切害及握兵之日受庚¶
　牌不即出師者凡十三次以爲抗拒詔命初不究¶
　將在軍君命有所不受之義又云岳雲与張憲書¶
　通謀爲亂所供雖甞移緘旣不曽逹継復焚如亦¶
　不知其詞云何且与元首狀了無干渉鍜錬雖極¶
　而不得實情的見誣罔孰所爲據而遽皆處極典¶
　覽之拂膺儻非後來詔書湔洗追褒則没地銜寃¶
　於无窮所可恨者使當時推鞫酷吏漏網不正刑¶
　典耳王俊者初以小兵徒中反告而轉資晚以禆¶
<pb:KR3l0062_SBCK_023-26a>¶
　將而妄訐主帥遂饕冨貴駔卒鈐奴一時傾嶮不¶
　足比數考其終始之間可謂怪矣首狀雖甚爲鄙¶
　俚之言然不可更一字也¶
田登知南都一日詞狀忽二人扶一癃老之人至庭¶
　下自云平日善爲盗某年日某處火燒&KR0002;干家即¶
某爲之假此爲姦至於殺人或有𫉬者皆寃也前¶
後皆百餘所未甞敗露後來所積旣多因而成家¶
遂不復出所扶之人即其孫也今年逾八十自陳¶
　於垂死之際欲得後人知之而已登大驚鄂命左¶
右縳之則已殂矣(程可乆云)¶
馬子約純&KR0018;材自任好面折人人敬長之建炎中吕¶
<pb:KR3l0062_SBCK_023-26b>¶
　元直作相子約求郡元直拒之徐云有英州見闕¶
　公可往否子約曰領鈞旨待先去爲相公盖一宅¶
　子奉候(朱新仲云)¶
靖康之末二聖北狩四海震動士大夫捄死不暇往¶
來賊中洋洋自得者呉幵莫儔二人路人所知也¶
事定皆竄逐嶺外秦㑹之爲小官時幵在禁林甞¶
封章薦之䟽見其文集中稱道再三秦繇此進用¶
後爲相遂放二人逐便幵滁人也内自愧怍不敢¶
還里卜居于贑上秦廼以其壻曽端伯慥知䖍州¶
國朝以來六曹尚書&KR0009;禄今之金紫銀青光禄大夫¶
　之官也雖不登二府亦循途而遷國初如竇儀陶¶
<pb:KR3l0062_SBCK_023-27a>¶
　穀邢昺後來楊文莊張忠定晁文元孫宣公馬忠¶
　肅余襄公元豐官制後易今名如&KR0364;章敏王懿敏¶
　王懿恪范蜀公之𩔖　祐陵時温萬石孟昌齡王¶
革父子宋喬年盛章詹度皆爲金紫銀青光禄大¶
夫極多不止此中興後宋貺益謙洪景盧邁俱宣¶
奉大夫上課陳乞悉柅不行¶
李伯時自畫其所蓄古器爲一圗極其精妙舊在上¶
蔡畢少董良史處少董甞從先人求識于後少董¶
死廼歸秦伯陽熺其後流轉于其壻林子長桷今¶
爲王順伯厚之所得真一時之竒物也先人䟦語¶
云右古器圗龍眠李伯時所藏因論著自𦘕以爲¶
<pb:KR3l0062_SBCK_023-27b>¶
　圗也今藏予友畢少董家凡先秦古器源流莫先¶
　於此軸矣昔孔子刪詩書以堯舜殷周爲終始至¶
　於繫辭言三皇之道則罔&KR0328;耒耨衣裳舟楫所從¶
　來者而繼之曰後丗聖人者欲知明道立法制器¶
　咸本於古也本　朝自歐陽子劉邍父始輯三代¶
　鼎彞張而明之曰自古聖賢所以不朽者未必有¶
　託於物然固有託於聖賢而取重於人者歐陽子¶
　肈此論而龍眠賡續然後渙然大備所謂三代邈¶
　矣萬一不存左右採𫉬幾見全古惟龍眠可以當¶
　之也此圗旣物之難致者而得之又少董以聞道¶
　知經爲朝廷識拔則陳聖人之大法指陳根源貫¶
<pb:KR3l0062_SBCK_023-28a>¶
　萬古惟一理其將以春秋侍帝傍矣順伯録以見予¶
靖康之亂省部文字散失不存南渡之後有禮部老¶
吏劉士祥者大爲姦利士子之桀&KR0219;者相與表裏¶
　云某歳曽經省試下合該年免旣下部則士祥但¶
　云省記到因而僥倖遂獲推恩者不知其數(薛叔/器云)¶
張彦實(御諱)番易人子公參政大父行有東䆫集行¶
　於丗自知廣德軍秩滿造朝除著作郎秦㑹之當¶
　軸其兄楚材爲袐書少監約彦實觀梅于西湖楚¶
材有詩彦實次其韻云天上新驂寳輅回㸔花仍¶
趂雪英開折歸忍&KR0018;金蕉葉𥬇挿新臨玉鏡䑓女¶
堞未須飜角調錦囊先喜助詩材少蓬自是調羮¶
<pb:KR3l0062_SBCK_023-28b>¶
手葉底應尋好句來時楚材再婚故及玉鏡臺事¶
㑹之見之大稱賞曰旦夕當以文字官相處遷擢¶
左史再遷而掌外制楊原仲並居西掖代言多彦¶
實與之潤色初亦無他彦實偶戲成二毫筆絶句¶
云包羞曽借虎皮蒙筆陣仍推兎作鋒未用吹毛¶
強分别即今同受管城封原仲以爲誚已大怒愬¶
于㑹之訹言路彈之彦實以本官罷爲宫祠謝表¶
　云雖造化之有生有殺本亦何心然臣下之或賞¶
或刑咸其自取屏居數年求休致先除次對帥南¶
昌雖生不及拜命而身後盡得侍從恩數¶
紹興壬戍夏顯仁皇后歸就九重之養伯氏仲信年¶
<pb:KR3l0062_SBCK_023-29a>¶
　十八作慈寕殿賦以進云臣聞乾天稱父坤地稱¶
　母天地至大必言之以父母者明其尊崇博厚無¶
　以加也是以圎首方足皆仰之壽之欲報欲奉無¶
　不極盡繇古以來聖人之盛莫過堯舜而孟子以¶
　謂堯舜之道孝悌而巳矣恭惟皇帝陛下繼大¶
　人之照宜日中之豐體堯邁舜憲古明王以治天¶
　下發爲號令典誥廟謨宸断親仁善鄰開物成務¶
　者莫不以孝爲首臣聞孔子謂曽參曰明王以孝¶
　治天下故灾害不生禍亂不作仰惟陛下曩者以¶
　皇太后扈從未還願見之心致軫宵旰四方兆民¶
　延頸指日以冀來音乆矣斯焉天人交孚鄰&KR0022;修¶
<pb:KR3l0062_SBCK_023-29b>¶
　眭櫜&KR0211;箙矢息師偃革寰宇之間遂臻安堵恭奉¶
　騩駕言歸闕庭凡在動植孰不手舞足蹈翼鼓膺¶
　奮遹觀古初夐無前此臣伏以老氏三寳以慈爲¶
　首乾元之道萬國咸寕洪惟慈寕之殿合爲嘉名¶
　超軼前丗致安之道繇是以始形勢制作煥乎其¶
　有文章儀刑萬&KR0022;風化際薄無所不及&KR0002;堯之光¶
　&KR0013;四表舜之丕冐海隅蒼生者行見于今日甚盛¶
　烈也臣生長當丗薫陶漸摩德義之人目覩心欣¶
　不能自巳思欲頌良圗協恭式化成規誠開金石¶
　感動逺邇以彰聖治莫大之慶而昭述巨美者有¶
　日矣輒因殿之名以推原萬一至於辭意淺陋言¶
<pb:KR3l0062_SBCK_023-30a>¶
　語膚率不能抉竒摘異以爲偉不惟不能亦所不¶
　敢也臣謹昧死再拜而作賦焉臣恭惟　皇帝之¶
　嗣位十六載也海宇澄清四方砥平受上天之眷¶
　命紹洪基於大明邇安逺至措刑寑兵人熈熈&KR0006;¶
　春䑓物蕩蕩&KR0006;由庚六服承德衆心成城所以復¶
　炎德之輝而迓周&KR0022;之衡先是騩駕從狩鄰國克¶
　享天心咸有一德式遄來歸懽動九域乃命羣工¶
　擇基之隆儲祥之勝坼建問安之上宫列辟肅然¶
　而赴職百執鎗然而效忠爰即行闕以成厥功於¶
　是上髙擬天下蟠法地削甘泉之繁縟屏含元之¶
　侈麗揆太極之宸模就坤靈之寳勢乃諏龜筮龜¶
<pb:KR3l0062_SBCK_023-30b>¶
　筮協從乃稽萬物萬物無異帝曰欽哉乃彰鴻名¶
　慈以覆育於天下寕以鎮服於寰瀛蓋將昭徽音¶
　於太姒而表思齊於周京者也有嚴有慿或降或¶
　昇揆之以日築之登登經始勿亟百堵皆興伎者¶
　獻其伎能者精其能否往&KR0006;泰來閫决&KR0006;垠開倉¶
　昊馳耀&KR0006;黃祇助培運郢碩之斤斧攻杞梓之良¶
　材萬杵散雨&KR0006;千鑱轉雷离婁督繩&KR0006;而公輸削¶
　墨夏育治礫&KR0006;孟賁掇荄聲隆隆&KR0006;伐喬枚勢轞¶
　轞&KR0006;豁層厓長林巨植&KR0006;千年之産而萬年之材¶
　輾如闖直如矗&KR0006;崔嵬于時山壤獻靈川流效祉¶
　陸架水浮風屯雲委輻湊鱗集衡行櫛比以萃於¶
<pb:KR3l0062_SBCK_023-31a>¶
　殿之址也於是匠氏經營百藝駢并礪焉而礪硎¶
　焉而硎髙下曲折塗墍丹靑此興造之本意而動¶
　作之形容也旣而四周凌天而岌嶪九門參空而¶
　伶俜闕百常&KR0006;屋十尋皆&KR1667;爵&KR0006;建瓴儋儋千栭¶
　閑閑旅楹岫綺對砌䆫霞翼櫺彤墀洋洋金碧煌¶
　煌神䲭展吻而　呀文犀厭牖而赫張寳排象拱¶
　列星間梁撩桶欒楶黼藻鈆黃玫瑰玳𤦛翡翠明¶
　璫方䟽圎井琑連斗扛枅欀上承柱石下當騰𩀱¶
　猊&KR0006;盤礎刻怒兕&KR0006;伏相其蟠也顔九淵之虬屈¶
　其翥也&KR0002;千仞之鳯翔或倒文&KR0238;於衞社或薦孤¶
　桐於嶧陽烏㭕橫截緗蘖交相第栲栵與椅榎積¶
<pb:KR3l0062_SBCK_023-31b>¶
　楩柵&KR0006;豫章蓋天下之竒榦盡羽粲而國欀夫然¶
　未足以比其制未足以形其雄轇轕巄嵸飛雲架¶
　空出入&KR0006;日月吸呼&KR0006;雨風開重軒&KR0006;纍玉鱗萬¶
　瓦&KR0006;游龍髙下髪直左右翼從西八東九金礫珉¶
　鎔平寫三山之景坐移羣玉之峰喜&KR0165;&KR0165;&KR0006;樂融¶
　融入如遇&KR0006;出如逢映斗杓而瞳矓挹天漢&KR0006;舂¶
　容觀其巨鎮在南長江在東前擁後顧盤錯窪隆¶
　占皇圗之奕奕鬱佳氣之葱葱天海相際造化溟¶
　濛雕題貫膂大艑&KR1299;艨尋撞戴斗&KR0006;航浮索援皆¶
　馳驅而致恭采肅慎之楛矢職夷黔之布賨上則¶
　天目於潜之山鳯凰南北之巔巉巖嶻嶭窈窕回¶
<pb:KR3l0062_SBCK_023-32a>¶
　旋狀羣羽之集麓&KR0002;萬馬之奔川海門之潮滄溟¶
　之淵濠洶奔於勢如朝焉皆足以小崤凾而吞涇¶
　渭等河雒而隘隴岍夫以此而駐蹕實一制而萬¶
　全然而不以爲離宫不以爲别宇而獨以奉長樂¶
　之安而爲承顔之所故能逺邁漢唐夸歷三五則¶
　雖兼天下之奉極天下之貴亦人所樂而天所與¶
　也凡臣所鋪翼而陳之者尚可名言之也非比三¶
　呉之盛麗九旂之容衞六宫之深嚴萬物之侈冶¶
　不足以隆一人之孝於無窮於是俯而拜仰而重¶
　曰當乎法駕言歸宗祏生輝千丈萬&KR0016;如指如摩¶
　備一時之盛禮慶萬國之洪禧望閶闔&KR0006;瑞霏微¶
<pb:KR3l0062_SBCK_023-32b>¶
　劐　稜&KR0006;祥威蕤馭嚴嚴之玉輦建　之朱旗¶
　華盖傚杠天𩦸驂非増日星之光明闐老幼之提¶
　擕千官之班&KR0006;鴛鷺兆民之欣&KR0006;嬰慕喜&KR0719;動於¶
　堪輿澤周流於道路樂極者或至於抃躍感深者¶
　爭先於馳騖沈漻晏然&KR0006;屏翳收風靉靆不興&KR0006;¶
　豐隆霽怒𩀱閎敞&KR0006;如升萬室昂&KR0006;如訴&KR0002;乃萬¶
　壽誕日之辰一人㑹朝之際濟濟峨峨羣臣在位¶
　皆輔皐而弼夔過房杜&KR0006;丙魏奉玉巵&KR0006;瓊甓展¶
　采儀&KR0006;文陛　皇帝躬蹈事親之美以獨髙于萬¶
　丗進退禮樂抑崇下貴隆帝業&KR0006;億載懽祝聖人¶
　&KR0006;千萬歳然後敷兹睿化徧于中下尊卑模範&KR0006;¶
<pb:KR3l0062_SBCK_023-33a>¶
　盈里閭膏澤滲漉&KR0006;盛王霸工在衢士在朝而農¶
　在野百度脩明萬幾間暇無有遐遺睦如姻婭四¶
　海安&KR0002;覆盂九有基如太華於是有客相謂曰子¶
　聞今日之盛事歟曰然嘻爲堯舜神人以和運紹¶
　五帝獄訟謳&KR0084;但無爲而巳矣於致養以云何豈¶
　&KR0002;我皇躬勤儉之資恢隆平之時約已以奉太母¶
　之訓致美以化羣&KR0058;之爲端壹心而應感斥衆異¶
　之盱睢煥爛方𠕋照溢書詩哉且客聞歷代之制¶
　乎土階之卑不免乎儉固雕椽之飾不免乎驕奢¶
　魯夸靈光而但述土木之巧魏稱景福而徒爲制¶
　作之華俱游觀之是云奚文辭之足誇又豈&KR0002;我¶
<pb:KR3l0062_SBCK_023-33b>¶
　皇綏定&KR0022;家以成孝道允邵羲媧哉且上棟下宇¶
　聖人所取也至德要道聖人之孝也作可楚室能¶
　修泮宫諸侯之功也與其論諸侯&KR0154;&KR0002;言聖道與¶
　其言雄壯&KR0154;&KR0002;言聖德明明我　宋得天下之統¶
　蒸哉　祖宗膺器之重殆二百年休聲無壅下之¶
　所奉者惟君上之所承者惟親當君享九重之實¶
　而親安萬乗之尊蓋匹夫之孝曽閔所難不足以¶
　言惟據域中之大饗天下之養然後爲重也巳析¶
　而合旣失而得然後爲喜之至也曠古所無一旦¶
　在已漢唐所恨自我而得凡是數者兼而有之不¶
　特爲四方之賀又將爲萬丗之光寵也今是殿也¶
<pb:KR3l0062_SBCK_023-34a>¶
　不奢不陋不髙不卑合禮之界與天下齊以是爲¶
　固鞏於鼎龜以是爲寳保&KR0002;山谿雖廣八荒而爲¶
　城開溟渤而爲池𠋣圎天而爲蓋立棟梁於四維¶
　亦奚有宜乎於是再拜而&KR0084;曰蒼蒼髙旻覆下民¶
　&KR0006;與物爲春澤無垠&KR0006;一人孝至通帝意&KR0006;金石¶
　可開不可移&KR0006;上下合契定大議&KR0006;法駕六騩言¶
　還歸&KR0006;勑以慈寕爲殿名&KR0006;厥功告成百室盈&KR0006;¶
　居之克安&KR0002;石磐&KR0006;四方瞻觀化益寛&KR0006;天人合¶
　應助其證&KR0006;光啓中興祖武繩&KR0006;紹復大運法堯¶
　舜&KR0006;旋澤曲軫翕然順&KR0006;孝道克全鑒上天&KR0006;壽¶
　禄萬年其永延&KR0006;聖人孝&KR0006;感人深責成賢輔&KR0006;¶
<pb:KR3l0062_SBCK_023-34b>¶
　雋功克忱廣殿軒軒&KR0006;巨厦深沉晨昏之養&KR0006;萬¶
　乗親臨財豐俗阜&KR0006;冩于薫琴百姓克愛&KR0006;諸侯¶
　克欽亘萬國&KR0006;得其懽心宫殿之制巳陳之矣天¶
　子之孝旣備述矣四方之心見於斯矣口軟字碎¶
　其言卑矣欲昭聖孝永無極矣日月爲字天爲卑¶
　矣許顗彦周䟦云王仲信此賦如河决泉涌沛乎¶
　莫之能禦也天資辭源之壯蓋未之見昔柳柳州¶
　云辨如孟軻淵如莊周壯如李斯明如賈&KR0105;哀如¶
　屈原專如揚雄柳州論之古人以一字到今不可¶
　移易願吾仲信兼用六語而加意於莊屈當與古¶
　人並驅而爭先矣伯氏天才旣髙輔以承家之學¶
<pb:KR3l0062_SBCK_023-35a>¶
　經術文章超邁今古眞草篆&KR0674;沈著痛快天文地¶
　理星官曆翁之所歎伏肘後卜筮三乗九流無不¶
　玄解丹青之妙模冩煙雲落筆人藏以爲寳奏賦¶
　之時與范志能成大詔俱赴南宫其後志能登第¶
　名位震耀而伯父坎𡒄以終興言流涕如音人二¶
　老歸西伯賦云一爲尚父一爲餓者雖升沈之不¶
　同其趣一也¶
蔡元長元符末間居錢塘無憀中春時往霅川游郊¶
　外慈感寺寺僧新建一堂頗偉勝元長即拈筆題¶
　云超覽堂適有一客在坐自云能相字起賀云以¶
　字占之走召入見而臣字旁觀如月四字居中當¶
<pb:KR3l0062_SBCK_023-35b>¶
　在初夏巳而果然¶
蔡元度娶荆公之女封福國夫人止一子子因仍是也¶
　談天者多言其壽命不永元度夫婦憂之一日盡¶
　呼術者之有名如林開之徒集于家相與決其疑¶
　云當止三十五歳元度顧其室云吾夫婦老矣可¶
　以放心豈復見此逆境邪其後子因至乾道中壽¶
　八十而終然其初以恩倖爲徽猷閣學士靖康初¶
　旣蔡氏敗例遭削奪恰年三十五蓋其禄盡之歳¶
　繇是而知五行亦不可不信也¶
大觀丁亥家祖守九江夜登&KR0067;樓逺望大江中燈熖¶
　明滅坐客以爲漁火家祖曰不然是必爲姦者遣¶
<pb:KR3l0062_SBCK_023-36a>¶
　吏往捕之頃刻而至乃舟中盗鑄錢其模如火甲¶
　狀每出炉則就水中蘸而取之焉¶
宣政中有兩地早從王荆公學以經術自任全乏文¶
　采自建業移帥維楊臨發作長短句題于賞心亭¶
　云爲愛金陵佳麗廼分符來此擁麾忽又向淮東¶
　便咫尺人千里𦘕鼔一聲催起&KR0022;内人齊跪江山¶
　有興我重來斟别酒休辭淚官中以碧紗籠之後¶
　有輕薄子過其下刮去有字改作没字我字易作¶
　你字往來觀之莫不啓齒¶
唐牛竒章玄恠録載蕭至忠欲出獵羣獸求哀于山¶
　神云當令巽二起風滕六致雨翌日風雨蕭不復¶
<pb:KR3l0062_SBCK_023-36b>¶
　出郊建炎中金冦駐楚泗間時張韓擁兵于髙郵¶
　虜誓于衆整師大入二將自料非其敵深以爲怯¶
將欲交鋒之際風雨大作虜衆辟易散走損折甚¶
　多因遂奏凱范師厚直方滑稽之雄也爲參賛軍¶
事𥬇云焉知張七韓五乃得巽二&KR0364;六力邪聞者¶
　爲之閧堂¶
鄭德象滋晚守京口怠於爲政湯致逺鵬舉爲兩浙¶
漕宣言俟應辦虜使至郡按治之時秦㑹之當國¶
德象求援于秦蓋宣和初秦赴試南宫鄭爲參詳¶
官其所取也至是湯别秦以行秦云鄭德象乆不¶
　通問有少書信煩爲提携逹因面授之湯視緘題¶
<pb:KR3l0062_SBCK_023-37a>¶
　云禀目申呈判府顯學侍郎先生門下具位秦檜¶
謹封湯得之幡然而改廼奏其治狀遂移帥江東¶
靖康間戎務方殷有士子賈元孫者多游大將之門¶
談兵騁辯顧揖不暇自稱賈機宜時有甄陶者奔¶
走公卿之前以善幹事大夫多使令之號甄保義¶
　空青先生甞戯以爲對云甄保義非真保義賈機¶
　宜是假機宜翟公巽毎誦之于廣坐以爲𥬇談元¶
孫建炎龍飛爲特奏名第一人¶
明清紹興壬午從外舅帥合肥郡治前有四豐碑屹¶
然有樓基在焉上云唐崔相國德政碑李華文張¶
　從申書天寳中所立也詞翰俱妙念欲摹打是時¶
<pb:KR3l0062_SBCK_023-37b>¶
大兵後工匠皆逃避未歸巳而明清持牧貢造朝¶
私念復來必須償此志繼而外舅易鎮京口後十¶
年明清赴壽春幕道出于彼始再往訪之則不復¶
存詢之云前歳武帥郭振者取以砌城矣大以悵¶
然悍卒無知亦何足責付之一歎¶
明清去夏掃松山隂郡齋中見王成之信所刋其寳¶
藏顔魯公墨帖自題其後極爲夸大固巳訝其字¶
畫不工及觀其後有云楊徽之蘇易簡張洎錢易¶
同觀于玉堂之署尤爲可疑遂亟取玉堂題名及¶
史𠕋諸傳考之楊文莊初未甞入翰𫟍雖蘇太簡¶
自雍熈六年至淳化五年出入禁林十年而錢希¶
<pb:KR3l0062_SBCK_023-38a>¶
　白以天聖四年方掌内制距大簡之在院相去凡¶
　隔四十五年希白卒年五十五是時方爲兒童何¶
　縁而同造金坡邪今春髙郵守張仲思頠&KR0009;以其¶
　家藏秦少游所臨蘭亭刻置黃堂墨本見遺後少¶
　游題云元豐二年八月書時年五十九案少游本¶
傳及誌銘云以建中靖國元年卒年五十三而龍¶
井題名元豐五年三十六則又焉得元豐二年年¶
　五十九乎二物皆贗甚明繇是而知凡入石䟦識¶
　不可不審也¶
紹興甲子歳衢婺大水今首台余處恭未十歳與里¶
　人共處一閣凡數十輩在焉閣&KR0013;漂幾沈空中有¶
<pb:KR3l0062_SBCK_023-38b>¶
　聲云余端禮在内當爲宰相可令愛護之少選一¶
　物如黿鼉其長十數丈來&KR0018;其閤逹于平地一閣¶
　之人皆得無它又三衢境内地名張歩溪中有石¶
　里人號曰團石有䜟語云團石圜出狀元團石仰¶
　出宰相乙丑歳水涸石忽如圜鏡明年劉文孺章¶
　魁天下前歳大水石乃側仰而去年余拜相此與¶
　閩中沙合南臺蓋相似也(沈信叔訦云)¶
<pb:KR3l0062_SBCK_023-39a>¶
　　易貴多識前言往行詩貴多識鳥獸草木之名¶
　　至於多聞見則欲守約而守卓寡聞見則曰無¶
　　約而無卓古人有取乎博洽者於此可見誠以¶
　　寡陋之爲吾病不淺也范武之問殽烝籍談之¶
　　忘司典可以鑒矣記礼有云學然後知不足教¶
　　然後知困知不足然後能自反也知困然後能¶
　　自強也丗之旁捜廣採貪多務得者其亦以自¶
　　反自強者有以加力於其先故其知識聞見之¶
　　多日以博洽自然人鮮得而企及雪溪先生秉¶
　　太史筆諸子仲信仲言史學得之家傳惟父子¶
<pb:KR3l0062_SBCK_023-39b>¶
　　志趣髙逺學問器識率加於人一等故所以自¶
　　期者夐然與衆不同雖經史子集傳記與夫九¶
　　流百家道釋之書皆巳饜飫方且以爲未足而¶
　　又求所未聞訪所未見常有歉然不滿之意兹¶
　　泰華所以不得不髙溟渤所以不得不深也歟¶
　　不譾自㓜服膺雪溪先生之名恨不得摳衣趨隅¶
　　在弟子列所幸得從仲信仲言遊仲信寓越之¶
　　蕭寺不譾以敝廬宻邇時一相過未甞不劇談終¶
　　日有&KR0024;於茅塞爲多仲言後居甥館于嘉禾每¶
　　興契闊之歎仲信著京都歳時記廣古今同姓¶
<pb:KR3l0062_SBCK_023-40a>¶
　　名録留心内典作&KR0024;定水陸章句洞曉天文作新¶
　　乾曜真形圗此皆平昔幸得以窺一斑者不寜惟¶
　　是其發爲稗官小&KR0003;&KR0057;不碌碌仲言著投轄録清¶
　　林詩話玉照新志揮麈録昆季之所作𩔖皆出人¶
　　意表且學士大夫之所欲知者益信夫父子之博¶
　　洽雖名卿鉅公無不欽服敬慕蓋有自來遂初&KR0057;¶
　　丈一時之鴻儒也淹貫古今罕見其比一日詢仲¶
　　言以天臨殿與南唐中主𦘕像仲言詳陳本末無¶
　　一不符遂&KR0004;驚愕歎仰以爲丗不多得至形諸公¶
　　送行㤗倅詩擬欲告于上収寘史館不果仲言又¶
<pb:KR3l0062_SBCK_023-40b>¶
　　嘗剴切上封事不譾因不自揆以拙句殿諸公後有¶
　　云信史賖青簡封章窒皂囊者以此揮麈所録&KR0057;¶
　　仲言平日之用功深者三復以&KR0026;非志不分力不¶
　　衰加之歉然不滿者朝夕于懷未易得此是不可¶
　　以無傳也前録先巳刋行後録餘話不譾備數昭武¶
　　日仲言移書見委顧淺見寡聞亦欲以其素所未¶
　　知者期天下之共知是以喜而承命因浼龍山張¶
　　君得以繼之&KR0002;夫博洽如仲言父子者則勿以見¶
　　誚可也慶元庚申秋七月旣望昭武假守浚儀趙¶
　　不譾師厚父　揮麈餘話卷之二終¶
