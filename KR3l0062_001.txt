# -*- mode: mandoku-view; -*-
#+TITLE: 揮麈前錄
#+DATE: 2015-09-12 00:24:52.652763
#+PROPERTY: ID KR3l0062
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB07n0621-001揮塵錄前錄-卷一.
<pb:KR3l0062_SBCK_001-1a>¶
揮麈前録卷之一¶
(一)朝請大夫主管台州崇道觀汝隂王明清¶
唐明皇實録云開元十七年秋八月上降誕之日大¶
　置酒合樂燕百僚於華蕚樓下尚書左丞相源乾¶
　曜右丞相張說率百官上表願以八月五日爲千¶
　秋節著之甲令布於天下咸使燕樂休假三日詔¶
　從之誕日建莭盖肇于此天寳七載八月巳亥詔¶
　改爲天長莭其後肅宗以九月三日生爲地平天¶
　成莭史不書日文宗以十月十日生爲慶成莭武¶
　宗六月十二生爲慶陽莭僖宗八月五日生爲應¶
　天莭昭宗二月二十二日生爲嘉㑹莭哀帝十月¶
<pb:KR3l0062_SBCK_001-1b>¶
　三日生爲延和節梁太祖十月二十一日生爲大¶
　明節末帝九月十二日生爲明聖節唐明宗九月¶
　九日生爲&KR0063;聖節晉髙祖二月二十八日生爲天¶
　和節出帝六月二十七日生爲啓聖莭後漢髙祖¶
　二月四日生爲聖壽莭隠帝三月七日生爲嘉慶¶
　節周太祖七月二十八日生爲永壽莭丗宗九月¶
　二十四日生爲天清莭恭帝八月四日生爲天壽¶
　節　本朝　太祖二月十六日生爲長春莭太宗¶
　十月七日生爲乾明莭後改爲壽寜節真宗十¶
　二月二日生爲承天莭　仁宗四月十四日生爲¶
　乾元節　英宗正月三日生爲壽聖莭神宗四¶
<pb:KR3l0062_SBCK_001-2a>¶
　月十日生爲同天節　哲宗十二月七日生避¶
　僖祖忌辰以次日爲興龍莭　徽宗十月十日生¶
　爲天寧莭　欽宗四月十三日生爲乾龍莭¶
　太上皇五月二十一日生爲天申莭今上皇帝¶
　十月二十二日生爲㑹慶莭而　章獻明肅皇后¶
　正月八日生爲長寜莭宣仁聖烈皇后七月十¶
　六日生爲坤成莭以甞臨朝故耳五代諸君莭名¶
　不見於正史以鄭向開皇記考得之唐代宗十月¶
　十三日天興莭見令狐綯文集中唐順宗聖壽莭¶
　見於齊抗㑹稽捨宅爲寺碑後唐清泰帝正月二¶
　十三日千春莭見於五代史晉家人傳近董令升¶
<pb:KR3l0062_SBCK_001-2b>¶
(二)作誕聖録惜乎未盡也¶
祖宗神御像設在南京則鴻慶宫西京則奉先寺之¶
興先㑹聖宫之降真殿&KR0045;州曰彰武滁州曰端命¶
　河東曰統平鳯翔曰上清太平宫及　真宗親征¶
北郊封泰山祀汾隂則有澶淵之信武嵩山崇福¶
　之保祥華隂雲臺之集真乾徳六年即都城之南¶
安陵之舊域建奉先資福院爲慶基莭宣祖¶
藝祖則太平興囯之開先　太宗則啓聖之永隆¶
至大中祥符中建景靈宫天興殿以奉　聖祖其¶
後　真宗之奉真仁宗之孝嚴英宗之英德皆¶
在其側也又有慈孝之崇真萬壽之延聖崇先之¶
<pb:KR3l0062_SBCK_001-3a>¶
　永崇以奉真宗母后章獻明肅在崇真之旁¶
　曰章德　章懿在奉先之後曰廣孝章惠在延¶
　聖之後曰廣愛在普安者二　元德曰　隆福¶
　明德　章穆曰重徽元豐中　神宗以獻饗先後¶
　失序地偏且逺有曠丗不及親祠者迺詔有司¶
　神御之在京者寓於佛祠皆廢徹而遷之禁中繇¶
　英德而上五丗合爲一宫凡十一殿以丗次別東¶
　西序　帝殿一門列㦸七十二殿之西廡繪&KR0030;容¶
　衛公王名將羅立左右内有燕&KR0230;温凊之實玩好¶
　畢陳而母后居其北改慶基曰天元后曰太始開¶
　先曰皇武后曰儷極永極曰定大后曰輝德奉真¶
<pb:KR3l0062_SBCK_001-3b>¶
　曰熈文后曰&KR0283;慶孝嚴曰美成后曰繼仁英德曰¶
　治隆其便殿十一曰來寧曰燕娭曰靈遊曰凝神¶
　曰天逰曰泠風曰太靈曰丹臺曰靈崑曰昭清以¶
　五年十一月奉安　帝后塑像於新宫大赦天下¶
　繪像侍臣于後元祐初即治隆之後宣光殿以奉¶
　神宗紹聖初闢宫之東隅爲顯承殿以宣光殿故¶
　址爲徽音殿以奉　宣仁聖烈建中靖國元年詔¶
　以顯承介於一偏廟號未稱於是度馳道之西東¶
　直大定南北廣袤地&KR0020;併撤省寺創爲西宫建大¶
　明宫以奉　神宗爲舘御之首㳙日遷奉親祠永¶
　爲不祧之廟以示推崇之意曲赦四畿録功臣後¶
<pb:KR3l0062_SBCK_001-4a>¶
(三)如元豐故事云¶
西京應天寺本後唐夾馬營大中祥符二年以¶
　太祖誕聖之地建寺錫名東京啓聖院本晉護聖¶
　營以　太宗誕聖之地太平興國六年建寺雍熈¶
　二年寺成賜名二寺皆奉祖宗神御英宗以¶
齊州防禦使入繼大統治平二年建齊州爲興德¶
　軍熈寧八年八月詔潜邸爲佛寺以本鎮封賜名¶
(四)興德禪院仍給淤田三十頃¶
開基節建名丗多無知者建炎初甞詔如後來所立¶
　元聖真元節名之&KR0011;除開基節外悉皆罷去始知¶
　爲未乆因考建中以後詔旨政和二年南京鴻慶¶
<pb:KR3l0062_SBCK_001-4b>¶
　宫道士孟若蒙進狀言本宫毎遇正月初四日爲¶
　創業之日修設齋醮乞置節名以永崇奉詔從其¶
　請近見曽仲躬云若蒙亦能詩文清作南京少尹¶
　日甞與之逰亂後復㑹于三衢紹興間若蒙又以¶
　前績自陳時秦㑹之當軸令勑住臨安府天慶觀¶
　非其所欲拂衣而歸老於衢云仰惟¶
(五)太上皇帝中興再造復在南都符命豈偶然哉¶
太祖皇帝朝甞詔脩先代帝王祠廟毎廟須及一百¶
　五十間以上委逐州長吏躬親&KR0039;檢索圗赴闕遣¶
使覆檢令太常禮院重定配享功臣檢討儀相&KR0030;¶
様給付女媧祠在晉州書傳無功臣可配太昊以¶
<pb:KR3l0062_SBCK_001-5a>¶
　金提勾芒配祠在陳州炎帝以祝融配祠在衡州¶
　黃帝以后土風后力牧配祠在坊州髙陽以&KR0007;&KR0115;¶
　配祠在澶州髙辛以稷配在宋州唐堯以司徒卨¶
　配祠在鄆州虞舜以咎繇配祠在道州夏禹以伯¶
　益配祠在越州啇帝成湯以伊尹配祠在河中府¶
　中宗太戍以伊陟臣扈配祠在大名府髙宗帝武¶
　丁以甘盤傅說配祠在陳州周文王以師鬻熊配¶
　武王以召公配成王以周公旦唐叔虞叔配康王¶
　以太公畢公配秦始皇帝以李斯蒙恬王翦配漢¶
　髙帝以蕭何配文帝以周勃陳平劉章宋昌配景¶
　帝以周亞夫竇嬰申屠嘉晁錯配武帝以公孫弘¶
<pb:KR3l0062_SBCK_001-5b>¶
　衛青霍去病金日磾霍光配宣帝以丙吉魏相霍¶
　光張安丗配以上十帝並祠在長安後漢丗祖以¶
　鄧禹呉漢耿弇賈復配明帝以東平王蒼&KR0074;榮配¶
　章帝以牟融趙意宋安配以上三廟並在河南府¶
　魏武帝以鍾繇荀攸程昱配廟在相州文帝以賈¶
　詡王朗曹真辛毗配晉武帝以羊祜張華王濬杜¶
　預配二廟在河南府後魏孝文帝以王祥王肅長¶
　孫晟配後周文帝以宇文憲&KR0171;綽燕公于謹盧辯¶
　配二廟在耀州隋髙祖以牛&KR0042;髙預賀&KR0002;弼配廟¶
　在鳯翔府唐髙祖以河間王孝恭殷開山劉政㑹¶
　淮南王神通配廟在耀州太宗以長孫無忌房&KR0007;¶
<pb:KR3l0062_SBCK_001-6a>¶
　齡杜如晦魏徴李靖配廟在京兆府明皇以張說¶
　郭元振王琚配廟在河中府肅宗以苗晉卿裴冕¶
　配廟在京兆府憲宗以裴度杜佑李愬配廟在同¶
　州宣宗以夏侯孜白敏中馬植配廟在耀州朱梁¶
　太祖以劉鄩敬翔葛從周&KR0061;象先配後唐莊宗以¶
　郭崇韜李嗣昭符存審配明宗以霍彦威安重進¶
　任圜配石晉髙祖以桑維翰趙瑩配以上並在河¶
　南府皆著之儀制是時呉蜀未平六朝帝廟闕而¶
(六)不載¶
本朝曹武惠配享太祖武穆配享仁宗韓忠獻¶
　配享　英宗文定配享徽宗父子配享自昔所¶
<pb:KR3l0062_SBCK_001-6b>¶
(七)無也¶
明清側聞紹興初劉太中以監察御史宣諭諸路回¶
宰臣以其&KR0091;職擬除殿中侍御史太上皇帝云¶
　且令除袐書少監宰臣啓其所以太上曰大中¶
　所至多興獄尚有未决者一除言路外方&KR0026;望恐¶
累及無辜德壽之號&KR0091;哉後因閱㑹要恭覩¶
宏休恐中袐之書臣下莫得而悉窺今載其略紹¶
興三年四月十六日知藤州侯彭老言本州賣塩¶
寛剰錢壹萬貫文省買到金一百六十餘兩銀壹¶
千八百兩投進詔縱有寛剰自合歸之有司非守¶
臣所當進納或恐乱有刻剥取媚朝廷侯彭老可¶
<pb:KR3l0062_SBCK_001-7a>¶
　特降一官放罷以懲妄作所進物退還紹興十三¶
　年四月一日宰執進呈前廣南東路轉運判官范¶
　正國言本路上供及州郡經費全仰塩息應辦比¶
　因全行客鈔遂或闕乏欲自今本路州郡凢属屯¶
　駐兵馬去處許依客人買鈔請塩各就本州出賣¶
　所得息錢專充軍費　上曰法必有弊然後改未¶
　見其弊遽先改非徒無益必致爲害凢法皆然不¶
　獨塩也又建炎元年十月十二日宰執詣御舟御¶
　榻前奏事訖　上曰昨日有内侍自京師齎到内¶
　府真珠等物一二嚢朕投之汴水矣黃潜善曰可¶
　惜有之不必棄無之不必求　上曰太古之丗㰅¶
<pb:KR3l0062_SBCK_001-7b>¶
　玉毁珠小盗不起朕甚慕之庻幾求所以息盗爾¶
　四年三月七日宰執進呈宣撫處置使奏大食國¶
　進奉珠玉寳貝等物已至熈州　上曰大觀宣和¶
　間茶馬司川茶不以&KR0054;馬唯市珠玉故馬政廢闕¶
　武備不修遂致胡虜乱華危弱之甚今&KR0002;復&KR0162;數¶
　十萬緡&KR1049;易無用珠玉曷&KR0002;愛惜其財以養戰士¶
　不若以禮贈而謝遣之乃降　旨宣司並不得受¶
　令量度支賜以荅逺人之意紹興元年三月二十¶
　二日荆湖南路馬步軍副緫管孔彦舟言於潭州¶
　州城蓮池内收得玉一片堪&KR0144;刻御寳乞差人宣¶
　取詔御寳巳足備兼自艱難以來華靡之物一無¶
<pb:KR3l0062_SBCK_001-8a>¶
　所用令彦舟不須投進此與夫却千里馬還于闐¶
(八)玉適相符合誠　帝王之盛德也¶
李和文遺事云　仁宗甞服美玉帶侍臣皆注目上¶
　還宫内侍曰侍臣目帶不巳何耶對曰未嘗見此¶
　竒異者　上曰當以遺虜主左右皆曰此天下至¶
　寳賜外夷可惜　上曰中國以人安爲寳此何足¶
(九)惜臣下皆呼萬歳¶
和文遺事又云其家書&KR0030;最冨有呉道子天王胡瓌¶
　下程圗唐浄心須菩提黃居寀竹鶴孫知微虎韓¶
　幹早行圗梅鷄傳古龍江南&KR0030;彿唐希雅竹李成¶
　山水唐&KR0030;公子出獵圗黃居寀雕狐圗黃筌雨中¶
<pb:KR3l0062_SBCK_001-8b>¶
　牡丹李思訓設色山水周昉按舞折支杏花徐崇¶
　嗣没骨芍藥江南艸虫獨幅山水黃荃金盆鵓鴿¶
　大窠山茶書有懷仁真迹集右軍聖教序貞觀蘭¶
　亭詩叙右軍山隂帖樂毅論顔魯公書劉太冲序¶
(十)皆冠丗之寳¶
熈寧八年四月岐王顥嘉王頵言蒙遣中使賜臣方¶
　團玉帶各一條准閤門告報著爲朝儀臣等乞寳¶
　藏于家不敢服用　上命工&KR0355;玉帶以賜二王二¶
　王固辝不聽請加佩金魚以别嫌詔并以玉魚賜¶
(十一)之玉帶爲朝儀始于此¶
北齊顯祖髙祥晉陽公李元忠南齊竟陵王蕭子良¶
<pb:KR3l0062_SBCK_001-9a>¶
　隋長孫覽俱謚文宣孔子蓋出四謚之後大中祥¶
符元年始加&KR0007;聖二字後避　聖祖諱易爲至聖¶
　熈寧中欲加謚至神元聖帝禮官李&KR0022;直以謂夫¶
(十二)子周臣也周室諸君止稱王執以爲不可卒從其議¶
元魏獻文欲置學官于郡國髙允表請制大郡立&KR0054;¶
　士二人助教四人學生一百人次郡立&KR0054;士二人¶
　助教二人學生八十人中郡立&KR0054;士一人助教二¶
　人學生六十人下郡立&KR0054;士一人助教一人學生¶
　四十人其&KR0054;士取&KR0054;&KR0028;經典履行忠清堪爲人師¶
　者年限四十以上助教亦與&KR0054;士同年限四十以¶
　上&KR0002;道業夙成才任教授不拘年齒學生取郡中¶
<pb:KR3l0062_SBCK_001-9b>¶
　清望人行修謹堪束循名教者先盡次及中等帝¶
　從之郡國立學自此始事載允傳　本朝髙承纂¶
(十二)事物紀原自謂&KR0054;極而不取此何耶¶
唐髙宗改門下省爲東臺中書省爲西臺尚書省爲¶
　文昌臺故御史臺呼爲南臺趙璘因話録云璘又¶
　云武后朝御史有左右肅政之號當時亦謂之左¶
臺右臺則憲臺未曽有東臺西臺之稱明清甞記¶
　張鷟朝野僉載對天后爲戯語云左臺胡御史右¶
　臺御史胡是也　本朝李建中爲分司西京留司¶
御史丗以西臺目之李栖筠爲御史大夫不樂者¶
　呼爲栖臺蓋斥其名也¶
<pb:KR3l0062_SBCK_001-10a>¶
明清五丗祖拾遺開寳八年以近臣薦自布衣召對¶
講易于崇政殿然後命官崇政殿說書之名肇建¶
(十五)于此行事具載　三朝國史¶
太祖皇帝以歸德軍節度使創業升宋州爲歸德府¶
　後爲應天府　太宗以晉王即位升并州爲太原¶
　府　真宗以壽王建儲升壽州爲夀春府仁宗¶
　以昇王建儲升建業爲江寜府英宗以齊州防¶
　禦史入繼以齊州爲興德軍神宗自頴王升儲¶
　以汝隂爲順昌府　哲宗自延安郡王升儲升延¶
　州爲延安府　徽宗以端王即位升端州爲肇慶¶
　府　欽宗自定王建儲前已升中山府　太上以¶
<pb:KR3l0062_SBCK_001-10b>¶
　康王中興升康州爲德慶府今上以建王建儲¶
　升建安爲建寧府宣和元年六月邢州民董丗多¶
　進狀以　英宗甞爲鉅鹿郡公又知岳州孫勰進¶
　言英宗嘗爲岳州防禦使詔加討論時邢州巳¶
　升安國軍遂以邢州爲信德府岳州爲岳陽軍是¶
　&KR0010;十月又詔以　列聖潜邸所領地再加討論以¶
　真宗甞爲襄王升襄州爲襄陽府　仁宗嘗爲慶¶
　國公以慶州爲慶陽府　英宗甞爲冝州刺史以¶
　冝州爲慶逺軍神宗嘗爲安州觀察使以安州¶
　爲德安府又嘗爲光國公以光州爲光山軍哲¶
　宗嘗爲東平軍節度使以鄆州爲東平府嘗爲均¶
<pb:KR3l0062_SBCK_001-11a>¶
　國公以均州爲武當軍　徽宗嘗爲寧國公以寜¶
　州爲興寧軍其後又以　徽宗嘗爲平江鎮江軍¶
　節度使並陞爲府又以　太宗昔嘗爲睦州防禦¶
　使升睦州爲遂昌軍今上皇帝即位之初陞隆¶
(十六)興寧國常德崇慶諸府皆以潜藩擁戲之地也¶
英宗在濮邸與燕王宫族人丗雄厚善兩家各生子¶
　同年月日時是生　神宗而丗雄之子令鑠也¶
　神宗後即帝位令鑠進士及第爲本朝宗室登¶
(十七)科第一¶
國朝承五代搶攘之後三舘有書僅萬二千卷乾德¶
　以後平諸國所得浸廣太宗郷儒學下詔捜訪¶
<pb:KR3l0062_SBCK_001-11b>¶
　民間以開元四部爲目舘中所闕及三百已上卷¶
　者與一子出身端拱元年分三舘之書别爲書庫¶
　目曰秘閣　真宗咸平三年詔中外臣庻家有収¶
　得三舘所少書籍每納一卷給千錢卷判舘看詳¶
　委是所少書數及卷秩别無差誤方許收納其所¶
　進書及三百卷以上量才試問與出身又令三舘¶
　冩四部書二本一置禁中龍圗閣一置後苑之太¶
　清樓以便觀覽八年榮王宫火延燔三舘焚&KR0353;殆¶
　遍於是出禁中本就舘閣傳冩且命儒臣編&KR0011;讎¶
　校校勘校理之官始於此也嘉祐五年又詔中外¶
　士庻許上所闕書毎卷支絹一疋及五百卷特與¶
<pb:KR3l0062_SBCK_001-12a>¶
　文資元豐中秘書省三館併歸省中書亦隨徙元¶
　祐中重冩御前書籍又置校對黃本以舘職資淺¶
　者爲之又置重修晉書局不乆皆罷去宣和初蔡¶
　攸提舉祕書省建言置&KR0024;御前書籍所再訪天下¶
　異書以資校對以侍臣拾人爲叅詳官餘爲校勘¶
　又以進士白衣充檢閱者數人及年皆命以官未¶
　畢而國家多故靖康之變諸書悉不存太上警¶
　蹕南渡婁下搜訪之詔獻書&KR0024;官者凢數人秦熺¶
　提舉袐書省奏請命天下專委守臣又有旨録㑹¶
(十八)稽陸氏所藏書上之今中袐所藏之書亦良備矣¶
承平時士大夫家如南都戚氏歷陽沈氏廬山李氏¶
<pb:KR3l0062_SBCK_001-12b>¶
　九江陳氏番易吳氏俱有藏書之名今皆散逸近¶
　年所至郡府多刋文籍且易得本傳録仕䆠稍顯¶
　者家必有書數千卷然多失於讎校也呉明可帥¶
　㑹稽百廢具舉獨不傳書明清嘗啓其故云此事¶
　當官極易辦但僕旣簿書期㑹賔客應接無暇自¶
　校子弟又方令爲程文不欲以此散其功委之它¶
(十九)人孰肯盡心漫&KR0313;箱篋以誤後人不&KR0002;己也¶
紹興初　昭慈聖獻皇后升遐外祖曾公公卷以江¶
　東漕兼攝二浙應辦用元符末京西漕陳向故事¶
　也朝論欲建山陵外祖議以謂帝后陵寢今存伊¶
　洛不日復中原即歸祔矣冝以&KR1148;宫爲名僉以爲¶
<pb:KR3l0062_SBCK_001-13a>¶
當遂用之陳向&KR0096;漕事見汪彦章所撰徐丞相夫¶
(二十)人陳氏墓誌夫人向之女也¶
紹興戊午　徽宗梓宫南歸有日秦丞相當國請以¶
　永固爲陵名先人建言北齊叱奴皇后寔名矣不¶
　可犯且叱奴夷狄也尤當避秦大怒幾蹈不測後¶
　數年卒易曰永祐¶
<pb:KR3l0062_SBCK_001-13b>¶
¶
揮麈前録卷之一¶
