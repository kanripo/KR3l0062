# -*- mode: mandoku-view; -*-
#+TITLE: 揮麈前錄
#+DATE: 2015-09-12 00:24:52.930630
#+PROPERTY: ID KR3l0062
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB07n0622-007揮塵錄後錄-卷二.
<pb:KR3l0062_SBCK_007-1a>¶
揮麈後録卷之二¶
(三十)汝　隂　王　明清¶
宣和中燕諸王于禁中　髙宗以困於酒倦甚小愒¶
　幄次　徽宗忽詢康王何往乎左右告以故¶
　徽宗幸其所視之甫入即返驚鄂黙然内侍請于¶
　上　上云適掲簾之次但見金龍丈餘蜿蜒榻上¶
　不欲呼之所以亟出歎息乆之云此天命也繇是¶
(三一)異待焉(趙士籛/彭老云)¶
髙宗甞語吕頥浩云朕在宫中毎天下奏案至莫不¶
　熟閱再三求其生路有至夜分卿可以此意戒刑¶
　寺官凢於治獄切當留心勿草草頥浩再拜賛即¶
<pb:KR3l0062_SBCK_007-1b>¶
(三二)以　上旨喻之(姜安礼/處恭云)¶
曹功顯勛語明清云昨從　徽宗北狩至燕山逃歸¶
　顯仁令奏　髙宗曰　上爲康王再使虜中欲就¶
　鞍時　二后洎宫人送至㕔前有小婢招兒者見¶
　四金甲人狀貌雄偉各執&KR0211;劒擁衛　上體婢指¶
　示衆雖不見然莫不畏肅　后即悟曰我事四聖¶
　香火甚謹必其隂𦔳今䧟虜中愈當䖍事自後夜¶
　深必四十拜止更令奏　上冝嚴祟奉以荅景貺¶
　髙宗後跓蹕臨安即　詔於西湖建觀像設以祀¶
甚爲壯麗又云　后未知　上即位甞用象戲局¶
　子褁以黃羅書康王字貼於將上焚香禱曰今三¶
<pb:KR3l0062_SBCK_007-2a>¶
　十二子俱擲於局&KR0002;康王字入九宫者必得天位¶
　一擲其將子果入九宫他子皆不近　后以手加¶
　額喜甚即具奏　徽廟大喜復謂后曰瑞卜昭¶
(三三)應異常可無慮矣¶
元符末掖廷訛言祟出有茅山道士劉混康者以法¶
籙符水爲人祈禳且善捕逐&KR0017;物上聞得出入禁¶
　中頗有驗崇恩&KR0057;敬事之寵遇無比至於即其郷¶
　里建置道宫甲于宇内祐陵登極之初皇嗣未廣¶
　混康言京城東北隅地叶堪輿倘形𫝑加以少髙¶
　當有多男之祥始命爲數仞崗阜巳而後宫占熊¶
　不絶　上甚以爲喜繇是崇信道教土木之工興¶
<pb:KR3l0062_SBCK_007-2b>¶
　矣一時佞倖因而逢迎遂竭國力而經營之是爲¶
　艮嶽宣和壬寅歳始告成　御製爲記云京師天¶
　下之本昔之王者申畫畿疆相方視址考山川之¶
　所㑹占隂陽之所和據天下之上游以㑹同六合¶
　臨觀八極故周人胥字於&KR0302;山之陽而又卜澗水¶
　之西秦臨函谷二殽之関有百二之嶮漢人因之¶
　又表以太華終南之山帶以黃河清渭之川宰制¶
　四海然周以龍興卜年八百秦以虎視失於二丗¶
　漢德弗嗣中分二京何則在德不在嶮也昔我¶
　藝祖撥乱造&KR0022;削平五季方是時周京市邑千門¶
　萬肆不改棄之而弗頋漢室提封五方阻山浮渭¶
<pb:KR3l0062_SBCK_007-3a>¶
　屹然尚在也捨之而弗都于胥斯原在浚之郊通¶
　逹大川平臯千里此維與宅故今都邑廣野平陸¶
　當八逹之衝無崇山峻嶺&KR0109;帶於左右又無洪流¶
　巨浸浩蕩汹湧經緯於四疆因舊貫之居不以襲¶
　嶮爲屏且使後丗子孫丗丗脩德爲萬丗不㧞之¶
　基垂二百年于兹　祖功宗德民心固於泰華社¶
　稷流長過於三江五湖之逺足以跨周軼漢蓋所¶
　恃者德而非嶮也然文王之囿方七十里其作靈¶
　臺則庻民子來其作靈沼則於仞魚躍髙上金闕¶
　則玉京之山神霄大帝亦下遊廣愛而海上有蓬¶
　萊三島則帝王所都仙聖所宅非形勝不居也傳¶
<pb:KR3l0062_SBCK_007-3b>¶
　曰爲山九仞功𧇊一簣是山可爲功不可書於是¶
　太尉梁師成董其事師成愽雅忠藎思精志巧多¶
　才可属乃分官列職曰雍曰琮曰琳各任其事遂¶
　以圖材付之按圖度地庀徒僝工累土積石畚揷¶
　之役不勞斧斤之聲不鳴設洞庭湖口絲谿仇池¶
　之深淵與泗濵林慮靈壁芙蓉之諸山取&KR0606;竒特¶
　異瑶琨之石即姑&KR0171;武林明越之壤荆楚江湘南¶
　粤之野移枇杷橙柚橘柑榔栝荔枝之木金蛾玉¶
　羞虎耳鳯尾素馨渠郍末利含𥬇之草不以土地¶
　之殊風氣之異悉生成長飬於雕欄曲檻而穿石¶
　出罅崗連阜属東西相望前後相續左山而右水¶
<pb:KR3l0062_SBCK_007-4a>¶
　後谿而旁隴連綿彌滿吞山懷谷其東則髙峰峙¶
　立其下則植梅以萬數緑蕚承趺芬芳馥&KR4607;結(髙/宗)¶
(廟/諱)山根號蕚緑華堂又旁有承嵐崑雲之亭有屋¶
　外方内圎如半月是名書舘又有八仙舘屋圎如¶
　規又有紫石之岩祈真之嶝攬秀之軒龍吟之堂¶
　清林秀出其南則壽山嵯峨兩峯並峙列嶂如屏¶
　瀑布下入鴈池池水清泚漣漪鳬鴈浮泳水靣棲¶
　息石間不可勝計其上亭曰噰噰北直絳霄樓峯¶
　巒崛起千疊萬&KR0232;不知其幾千里而方廣無數十¶
　里其西則參术杞菊黃精芎藭&KR0013;山彌塢中號藥¶
　寮又禾麻菽麥&KR0112;豆秔秫築室若農家故名西㽵¶
<pb:KR3l0062_SBCK_007-4b>¶
　上有亭曰巢雲髙出峰岫下視羣嶺&KR0002;在掌上自¶
　南徂北行崗脊兩石間綿亘數里與東山相望水¶
　出石口噴薄飛注如獸靣名之曰白龍沜濯龍峽¶
　蟠秀練光跨雲亭羅漢岩又西半山間樓曰𠋣翠¶
　青松蔽宻布于前後號萬松嶺上下設兩𨵿出𨵿¶
　下平地有大方沼中有兩洲東爲蘆渚亭曰浮陽¶
　西爲梅渚亭曰雲浪沼水西流爲鳯池東出爲研¶
　池中分二舘東曰流碧西曰環山舘有閣曰巢鳯¶
　堂曰三秀以奉九華玉真安妃聖像東池後結棟¶
　山下曰揮雲廳復由嶝道盤行縈曲捫石而上旣¶
　而山絶路隔繼之以木棧木𠋣石排空周環曲折¶
<pb:KR3l0062_SBCK_007-5a>¶
　有蜀道之難躋攀至介亭最髙諸山前列巨石凢¶
　三丈許號排衙巧怪嶄巖藤蘿蔓&KR0283;&KR0002;龍&KR0002;鳯不¶
　可殫窮𪋤雲半山居右極目蕭森居左北俯景龍¶
　江長波逺岸彌十餘里其上流注山間西行潺湲¶
　爲漱玉軒又行石間爲煉丹凝亭觀圌山亭下視¶
　水際見髙陽酒肆清斯閣北岸萬竹蒼翠蓊欎仰¶
　不見明有勝筠庵躡雲臺蕭閑舘飛岑亭無雜花¶
　異木四靣皆竹也又支流爲山莊爲回溪自山蹊¶
　石罅搴滌下平陸中立而四頋則岩峽洞穴亭閣¶
　樓觀喬木茂草或髙或下或逺或近一出一入一¶
　榮一彫四向周匝徘徊而仰頋&KR0002;在重山大壑幽谷¶
<pb:KR3l0062_SBCK_007-5b>¶
　深巖之底而不知京邑空曠坦蕩而平夷也又不¶
　知郛郭寰會紛華而填委也真天造地設神謀化¶
　力非人所能爲者此舉其梗槩焉及夫時序之景¶
　物朝昏之變態也&KR0002;夫土膏起脉農祥晨正萬𩔖¶
　胥動和風在條𪧐凍分沾泳渌水之新波&KR0013;石際¶
　之𪧐草紅苞翠蕚爭𥬇並開於煙瞑新鶯歸燕呢¶
　喃百轉於木末攀柯弄蘂藉石臨流使人情舒體¶
　墮而忘料峭之味及雲峯四起列日照耀紅桃緑¶
　李半垂間出於宻葉芙蕖&KR1341;蓞薵蓼芳苓揺莖弄¶
　芳𠋣縻於川湄蒲菰荇蕖茭菱葦蘆㳂岸而泝流¶
　青苔緑蘚落英墜實飄巖而鋪砌披清風之廣莫¶
<pb:KR3l0062_SBCK_007-6a>¶
　䕃繁木之餘隂清虚爽塏使人有物外之興而忘¶
　扇箑之勞及一葉初驚蓐収調辛燕翩翩而辤巢¶
　蟬寂寞而無聲白露旣下草木揺落天髙氣清霞¶
　散雲薄逍遥徜徉坐堂㐲檻曠然自怡無蕭瑟沉¶
　寥之悲及朔風凛冽寒雲闇幕萬物調踈禽烏縮¶
　漂層氷峨峨飛雪飄舞而青松獨秀於髙巔香梅¶
　含華於凍霧離榭擁幕體道復命無歳律云暮之¶
　歎此四時朝昏之景殊而所樂之趣無窮也朕萬¶
　機之餘徐歩一到不知崇髙貴冨之榮而騰山赴¶
　壑窮深探嶮緑葉朱苞華閣飛陞玩心愜志與神¶
　合契遂忘塵俗之&KR0813;紛而飄然有凌雲之志終可¶
<pb:KR3l0062_SBCK_007-6b>¶
　樂也及陳清夜之醮奏&KR0394;唄之音而煙雲起於巖¶
　竇火炬煥於半空環珮雜遝下臨於脩𡍼狹徑迅¶
　雷掣電震動於庭軒户牖旣而車輿冠冕往來交¶
　錯甞甘味酸覽香酌醴而遺𤁋墜核紛積床下俄¶
　頃揮霍騰飛乗雲沉然無聲夫天不人不因人不¶
　天不成信矣朕履萬乗之尊居九重之奥而有山¶
　間林下之逸澡漑肺腑發明耳目恍然如見玉京¶
　廣愛之舊而東南萬里天台鴈蕩鳯凰廬阜之竒¶
　偉二川三峽雲夢之曠蕩四方之逺且異徒各擅¶
　其一美未&KR0002;此山并包羅列又兼其絶勝颯爽溟¶
　涬參諸造化&KR0002;開闢之素有雖人爲之山頋豈小¶
<pb:KR3l0062_SBCK_007-7a>¶
　哉山在國之艮故名之曰艮嶽則是山與泰華嵩¶
　衡等同固作配無極壬寅歳正月朔日記又命睿¶
　思殿應制李質曹組各爲賦以進質云宣和四年¶
　歳在壬寅夏五月朔艮嶽告成命小臣質恭詣作¶
　古賦以進臣俯伏惴慄懼學術荒陋不足以奉¶
　詔正衣冠屏息竊誦宸製如日月照映至於經¶
　營終始與其命名之意義備載奎文使執筆之¶
　臣徒震汗縮伏辝其不能雖然臣之榮遇千載一¶
　時敢不祗&KR0002;休命於是虚心滌慮再拜稽首而獻¶
　賦焉其詞曰　偉兹嶽之宏厚&KR0006;固磐基於坤軸¶
　跨穹𨺚之髙標&KR0006;俯萬象於林麓一氣肇其吐吞¶
<pb:KR3l0062_SBCK_007-7b>¶
　&KR0006;割隂陽於晦昱信天造而地設&KR0006;行聖心之神¶
　欲相美利於艮維&KR0006;膺億載之假福&KR0098;定命以匹¶
　休&KR0006;同澗𤄊之乃卜惟重熈&KR0006;累洽固帝祚之無¶
　疆繄浚都之是宅陋周原之匪臧誠體國之有制¶
　擬形𫝑而辨方伊岡聮與阜属翼慶瑞&KR0006;綿長仰¶
　黃屋之非心融至道以垂裳即崇山之奥區翳薈¶
　鬰其蒼蒼紛川澤之沮洳限江湖之渺茫𩔖曾城¶
　與丹丘仍飈馭之求翔鳴遼鶴於晝寂嘯巴猿於¶
　夜决靄煙霞之超絶殆未邈乎康莊時萬機之餘¶
　暇頓六轡以髙驤逸天歩之轍跡怡聖情而弗忘¶
　俾飛雲以川泳均草木之有光軒重闉之敞敞植¶
<pb:KR3l0062_SBCK_007-8a>¶
　梅桃以時崗挺八仙之桂檜漲潤氣以䟽香屹舞¶
　手之竒石導風&KR0209;以前鄣仰　奎文之聖述如震¶
　慄乎春雷兼虞商之渾灝𩔖雲漢之昭回蟣虱之¶
　臣不敢乆以伏讀&KR0006;一再誦而心開燦八龍之神¶
　藻覺虎卧之煤埃惟明光之絢練永作鎮於鈞臺¶
　俄北行而少進驚泛雪之虚闢屏分翠緑以𩀱抗¶
　&KR0006;沃泉中湛而凝碧伊留雲與𪧐霧佐清致於瑶¶
　席飲甌靣之瓊膄貯風生於兩腋登和容於射圃¶
　&KR0719;弧矢之神威流芳馨於素華且舒𥬇而忘歸撫¶
　跨雲之欄楯驚𠋣翠之翬飛陟半山而前瞩虚廡¶
　亘其縄直聳凝觀而北列視鑑湖之湜湜忽峥嶸¶
<pb:KR3l0062_SBCK_007-8b>¶
　而環合想圌山之嘉色敞玉霄之閟洞仙真過而¶
　寓息兾煉丹以服餌生身體之羽翼闢瓊津與清¶
　斯望龍江而西東何茂脩之夾植中演𣻌而溶溶¶
　覿山莊之派別引回徯而曲通挹飛岑於秀發𠋣¶
　躡雲之崇崇虛蕭閑之&KR0201;宇貯毫楮於厥中延勝¶
　筠之𪧐潤發五蓋之遊蒙無雜卉以周布端此君¶
　之迎逢委檜隂之修逕出髙陽之酒亭奉千鍾之¶
　湛露傾葵藿於堯齡欲洗練其神宅耳漱瓊之泠¶
　泠度金霞而矯首介亭屹其上征險年膓於九折¶
　升雲棧而心驚有排衙之巨石間珎木之敷榮爲¶
　巉妙之絶巘𩔖簫臺之玉京冝帝真之下墮後電¶
<pb:KR3l0062_SBCK_007-9a>¶
　掣而雷鳴繼神光之燭壇響環珮之琮琤何天人¶
　之無間本　皇上之精誠路逶迤而東轉經極目¶
　之蕭森下來禽之茂嶺披合歡之華林始祈真於¶
　磴杪終欖秀於軒隂啓龍吟之虛堂靣紫石之髙¶
　壁分竹齋於向背沸不老之泉液愛揮雲之翔鱗¶
　&KR0002;騰躍於天地踰萬松之峻嶺設兩關而嶔﨑垂¶
　濯龍之瀑布與蟠秀而東馳憇練光以容與仰竒¶
　峯而登躋矧梅蘆之二渚結雲浪與浮陽俄就夷¶
　而絶嶮復淵澄而沼方池名鳯以號硯乃餘波之¶
　洋洋旣流碧之霞錯又環山之翼張嚴宏堂之三¶
　秀奉九華之玉真悵白雲之巳逺追音徽之尚存¶
<pb:KR3l0062_SBCK_007-9b>¶
　壯阿閣以巢鳯擁萬木之巖春何漣漪之䬃爽仰¶
　拱霄之是鄰覿書舘之幽致擅著古之佳名極驚¶
　蛇而走虺知草聖之縱横臨清流而喜賦鄙秋風¶
　之&KR0075;聲掲崑雲&KR0006;承嵐相岧嶤而抗衡彼㑹真之¶
　髙舘㹅羣玉之&KR0201;清儼踈梅之盈萬常沐雨而披¶
　煙儷氷姿於蕚緑非取媚而争妍駭白龍之噴激¶
　落銀漢於九天方巢雲之入望亘黃果之綿連登¶
　絳霄以遊目聳萬壽之南山㵼烏龍之垂霤注鴈¶
　池於石間企噰噰之峻亭諒絶塵而可攀欣藥寮¶
　之西闢藴丹華之秀巖羅玉芝與雲桂産南燭之¶
　非凡下丁香之宻逕有間植之松杉嗟禾麻&KR0006;菽¶
<pb:KR3l0062_SBCK_007-10a>¶
　麥蓻&KR0112;稷&KR0006;惟艱開西莊以務本信農事之匪閑¶
　俯明秀之傑閣晞梅岩及春華偃霜風之老檜&KR0613;¶
　鳯翼之欹斜䕃檀栾之芸舘豁凝思之雅堂備上¶
　臺之珎文&KR0002;星燦而霞章臣盖聞赤縣神州之&KR0003;¶
　方壼貟嶠之言旣不周之具載亦同紀於崑崙定¶
　洪荒之無考冝姑置而勿論窮山川於疇昔效子¶
　長之飛蹇登岱宗而佇貽甞歴井於天門瞻巍然¶
　之日觀視鳬繹之駿奔維祝融之巨鎮欎紫盖之¶
　竒峯摽赤城而霞起滴九疑之翠濃觀羅浮與鴈¶
　蕩望廬阜之横空陟嵩髙之峻極有二室之重巒¶
　森峩峩之太華&KR0002;秀色之可餐聳天平於林慮睇¶
<pb:KR3l0062_SBCK_007-10b>¶
　王屋之仙壇何諸山之環異均賦美於一端豈若¶
　兹嶽神模聖作揔衆德而大備冨千嵓&KR0006;萬壑何¶
　小臣之榮觀忽承　詔而駭愕捨蓽門之圭竇詣¶
　鈞天之廣樂驚蓬心與蒿目蕩&KR0909;次之煩濁欲粗¶
　窮其勝槩徒喙息乎林薄蜂房櫛比視閭閻也垤¶
　蟻往來觀市人也縈紆如綫貫汲流也布筭縱横¶
　俯阡陌也累塊積蘇羅層臺也翾飛蚊聚聽輪跡¶
　也其體穹崇旁日月也其用浩博行變化也塵翳翳¶
　以電掃&KR0006;雲溶溶而承字旣崛起以&KR1182;崒&KR0006;又盤¶
　互而深阻逺而望之則或抗戾以分暌或附從而¶
　黨伍或　然而仰或偃然而俯或相蹲踞或相旁¶
<pb:KR3l0062_SBCK_007-11a>¶
　午迫而視之則或如躍龍或如　虎或若㑹同之¶
　冠冕或&KR0002;隱翳之環堵或引援而維持或參差而¶
　齟齬或名三竒或號太古萬形千狀不可得而備¶
　舉也而又瑕石詭暉嶙峋巉巖靈壁之秀發於淮¶
　之北太湖之異來自江之南㐲犀抱犢紫金之峯¶
　凌雲透月瓊玉之嵓遂根拏而固結成聳翠之煙¶
　嵐植湘水之丹橘列洞庭之黃柑&KR0313;待鳯之椅梧¶
　聳&KR0018;霜之楩柟篔簹䈽篾橚矗以森萃青綸紫荧¶
　曄曄而䯯鬖遂凌岑而跨谷仰締&KR0799;於其間虹梁¶
　並亘旅楹有閑嘉玉舄之輝&KR0243;睇雲楯之爛班臨¶
　飛陛之掲孽淼平波之汪灣艤青翰投丈竿却龍¶
<pb:KR3l0062_SBCK_007-11b>¶
　舟而弗御䂓就橋而處安得元珠於赤水仰神聖¶
　之在宥推無爲於象先擴堯仁之天覆且帝澤之¶
　旁流復上昭而下漏冝乎絶珠殊祥駢至迭輳潜¶
　生沼之丹魚萃育藪之皓獸神爵棲其林麒麟臻¶
　其囿屈軼茂而蓂莢滋紫脫華而朱英秀何動植¶
　之休嘉表自天之多祐臣又聞積水成淵而蛟龍¶
　生積土成山而風雨興皆物理之自然豈人力之¶
　所能盖甞觀雲氣之靄靄時出没而相仍作寰區¶
　之潤澤肇五榖之豐登霈爲霖而復歛抱虚壁之¶
　層層舉兹山之盡美渠可得而誦稱尔乃或遐瞩¶
　以&KR0009;情或周覽以託興衆彩迭燿臣目迷而不能¶
<pb:KR3l0062_SBCK_007-12a>¶
　得視羣&KR0284;互鳴臣耳惑而不能得聽何神用之莫¶
　測使凢氣之無定品物流形各正厥命如文王之¶
　在靈臺民樂其有德武王之居鎬京物不失其性¶
　豈&KR0002;左太華而右褒斜爲長楊之誇南丹水而北¶
　紫淵爲上林之盛而巳哉夫昔唐堯訪四子於藐¶
　姑射之山周穆賔西王母於瑶池之上是皆篤要¶
　妙而有輕天下之心務逸舉而有和雲謡之唱盖¶
　翠華之逺遊徒赤子之在望惟　吾皇之至神擴¶
　廣愛之遐想曾何逺於九重邁蓬瀛之清賞得忠¶
　嘉之信臣恊䂓制於明兩罄丹&KR0323;以爰謀念賢勞¶
　之鞅掌迄成功於九仞&KR0003;見知於天&KR0324;凡經營於¶
<pb:KR3l0062_SBCK_007-12b>¶
　六載之間而爲萬丗無窮之休豈不廣哉曹組云¶
　臣伏蒙　聖慈宣示李質所進艮嶽賦特命臣繼¶
　作頋臣才短學踈豈能仰副　睿旨進退皇懼不¶
　知所裁謹齋心百拜以賦其辭曰客有遊輦轂之¶
　下以問京師之主人曰東北之隅地𫝑綿連岡嶺¶
　秀深氣象萬千不知何所而乃如此焉主人曰¶
　國家壽山子孫福地名曰艮嶽客曰蓋聞五星在¶
　天五嶽在地東有泰山甲於區宇下臨滄溟旁跨¶
　齊魯南有衡山祝融紫盖湘潭爲址九向九背西¶
　有太華三峯挿天枕瞰函谷横斜渭川北則常山¶
　以限天驕太河朔漢仰其岧嶤中則嵩髙與天峻¶
<pb:KR3l0062_SBCK_007-13a>¶
　極&KR0109;帶河洛屏翰京國復見兹於中都何前此而¶
　未識且山嶽之大天造地設開闢之初元氣凝結¶
　是豈人爲願聞其&KR0003;主人曰清濁旣分爰其隂陽¶
　播之大鈞孰爲主張是必造物區處維綱今以一¶
　人之尊大統華夏宰制萬物而役使羣衆阜成兆¶
　民而道濟天下夫惟不爲動心侔於造化則兹嶽¶
　之興固其所也而况水浮陸走天助神相凡動之¶
　呇來萬物之享上故適再閠而&KR0010;六周星萬壑千¶
　巖芳菲丹青之冩圖障也客曰嶽有五焉今益其¶
　一在於五行數則差失主人曰客不聞五行在天¶
　乃六氣君火以名相火以位寒暑運行曾無越次¶
<pb:KR3l0062_SBCK_007-13b>¶
　矧此有形創於神智生生不窮悠逺之義然則五¶
　岳視三公之官艮岳爲多男之地乃其冝也夫何¶
　擬議客首肯乆之曰吾見乎岳之外矣吾聞乎岳¶
　之&KR0003;矣獨有未詳孰知其中盖禁鑰十二　皇居¶
　九重深嚴祕奥内外莫通願子陳其次弟庻幾因¶
　以形容主人唯唯曰其大則可以槩舉其細則莫¶
　能縷數唯　乗輿有時臨幸雖山岳亦𩔖於庭廡¶
　請先陳其嵓谷岡巒之體𫝑後狀其樓觀池臺之¶
　處所皆聖作而神&KR0274;盡宏規而傑矩夫艮者八卦¶
　之列位岳者衆山之惣名髙爲峯則秀㧞拱爲岫¶
　則崢嶸霽色晩静風光曉凝陟崔嵬而直上俯蹬¶
<pb:KR3l0062_SBCK_007-14a>¶
　道以寛平雜花異香莫知其名佳木繁隂欣欣其¶
　榮唯特立於諸峯之右者乃主乎壽照之以南極¶
　之星所謂山者如此淺&KR0002;龍龕深&KR0002;雲竇鎻煙霞¶
　於杳&KR0115;留風雨於昬晝或秉炬而可入或捫扄而¶
　可叩石磊磊以巉巖木森森而聳秀間則流&KR0243;雲¶
　蒸可&KR0114;以隂晴之&KR0049;所謂洞者如此爲山之屏爲¶
　洞之扄承乎上則安&KR0002;榱桷芘於下則覆&KR0002;簷楹¶
　珎叢幽芳古木長藤蘢絡蔽虧髙低相層鳥啼花¶
　發則春容淡蕩霜降木脫則石角崚嶒所謂巖者¶
　如此兩山之間氣聚其中衆木斯茂泉流暗通或¶
　重羅以瞑晝或偃草而進風裊長春之翠莖挺堅¶
<pb:KR3l0062_SBCK_007-14b>¶
　節之霜松毎晨曦之照耀靄朝霧以空濛所謂谷¶
　者如此又有岡則隱然而起𫝑連山谷殊萃屼之¶
　峯巒𩔖縈紆之林𪋤白雪照夜則寒梅盛開紅雲¶
　嬌春則仙桃極目恍如望千畒之銳非巖之秀横¶
　石壁壘亘&KR0002;岡阜旣草木以敷榮復地形之延袤¶
　迢迢大&KR0067;隔絶遐荒落落萬松得名錢塘今移根¶
　於南北亦不限於炎凉至&KR0002;溶溶大波瀦爲巨𣲖¶
　其流則小其合則大瑩上下之天光漑淺深之湍¶
　瀬有巨魚以潜波扈龍舟而夾載岸容萬栁春風¶
　柔柯飛花滿空長條拂波或趂景而移棹或鳴根¶
　而𥬇歌此謂之江者回環山根縈帶竒石淺以蕩¶
<pb:KR3l0062_SBCK_007-15a>¶
　谷深以凝碧潺湲不窮流&KR0283;潄激泛桃花之露紅¶
　浮洞天之春色輕鷗文禽棲息其側荷花不斷雲¶
　錦舒張或聚而爲曲沼或漲而爲横塘煙梢露蓧¶
　交翠伭昂此之謂溪者夫山洞嵓谷岡嶺江溪旣¶
　略陳矣子獨不見樓有綘霄朱欄𠋣空跨晴雲之¶
　縹渺挂瑞日之曈曨綺踈凝霧天香散風覺星辰¶
　之逼近如霄漢之穹𨺚招飛仙於蓬壷揖素娥於¶
　蟾宫霓旌鶴馭稅駕其中又不見閣有巢鳯異乎¶
　髙崗豈丹穴之瑞應無雄(髙宗/廟諱)以翶翔即其軒楹¶
　架以傑閣芘五彩之鴛雛下九霄之鸑鷟因太平¶
　之象㑹廊廟之人置酒大嚼歸美逢辰續夏日之¶
<pb:KR3l0062_SBCK_007-15b>¶
　句頌南風之薫其北也諸山之上衆木之杪俯雲¶
　壑之沉沉視煙霄之杳杳西瞻太行於晴霽東望¶
　海霞於清曉山巃嵸石嶙峋挹長風之回玉宇導¶
　明月之湧冰輪齋心甞比於崆峒精禱毎延乎上¶
　真見飄飄之仙馭隨裊裊之青芬視其榜曰介亭¶
　有排衙蒼碧之前陳者也因山髙下周以回廊如¶
　璧月之環坐復晴曦之騰光玩牙籖之甲乙發寳¶
　書之祕藏徐遶砌而散歩間挾䇿而寓興花雖芳¶
　而晝寂鳥雖啼而人静俲隱士之山堂取逸人之¶
　三逕其搒曰書舘豈蓬户陳編之可並者也亭有¶
　勝筠周以美竹何禁籞之寳檻迸藍田之叢玉巳¶
<pb:KR3l0062_SBCK_007-16a>¶
　交戞而近砌復扶踈而出屋分月影之𤨏碎聽風¶
　聲之斷續遊塵不到清意自生目蒼雲之翳翳靣¶
　霜節之亭亭挺然不屈四時長青宸&KR0109;對爽固以¶
　貺名且舘曰蕭閑深庭邃宇來萬&KR0284;之清風無九¶
　夏之劇暑棲寓懷之寳玩備　宸章之毫楮前横¶
　江練傍列山莊或遣乗槎而上漢或𥬇喝石而爲¶
　羊超然燕處真逍遥自適之郷雜花争妍紅紫相¶
　鮮或引縄而爲逕或彌望而成川錦綉照空而明¶
　煥風露散曉而香傳肅然行列若羽林之萬&KR0016;粲¶
　然艶粧如宫女之三千四時之&KR0049;參差不齊異塵¶
　埃之桃李雜紛蹂以成蹊斯號林華之𫟍見鏤玉¶
<pb:KR3l0062_SBCK_007-16b>¶
　之珎題至&KR0002;山莊竹籬蘿蔓蓊鬰睨緑筠之共茂¶
　夾脩逕而髙出俯以愛蒼苔之承歩仰以見雲梢¶
　之蔽日軒亭欄檻各相方而搒名故扶晨散綺洞¶
　煥秀瀾隨所寓而不一晴波融怡是爲鴈池望風¶
　中之飛練接雲際之虹霓南山巍然而蒼翠北渚¶
　湛&KR0002;而漣漪聽雝雝之下集觀肅肅以髙飛朝離¶
　乎雪霜之野暮𪧐乎葭葦之湄唯恩波之可泳豈¶
　墮陽之恨遲練以幽芳蕚緑華堂何玉顔之澹佇¶
　見竒姿之異常鄙江梅之尚紅陋臘梅之太黃得¶
　天上碧桃之露掩薫爐清逺之香恍聖情而異禀¶
　蒙天𥬇以增光故賜神仙之號闊珠户而敞文䆫¶
<pb:KR3l0062_SBCK_007-17a>¶
　然而如此之𩔖安能悉紀&KR0002;夢逰仙髣髴而巳客¶
　曰子之所陳心存意識或欲周知何從皆得主人¶
　曰人間天下飛潜動植率在其中不可殫極姑陳¶
　述乎二三而已徯累言於千百非&KR0002;子虛上林之¶
　夸大兩京三都之縁飾頋難狀於言辝徒充塞于¶
　&KR0909;臆客曰姑置是事請質所疑何一隅之形𫝑&KR0002;¶
　千里之封圻主人𥬇曰嘻夫耳目之不際何可以¶
　意測思慮不至孰可以強知望壺中者&KR0004;不察其¶
　天地遊武陵者亦豈意其有桃溪矧都邑紛華之¶
　地藏十洲三岱之竒客又曰盖聞橘不踰淮貉不¶
　踰汶令兹草木來自四方原莫知夫逺近物理地¶
<pb:KR3l0062_SBCK_007-17b>¶
　冝請得而論主人曰　天子神聖明堂頒制視四¶
　海爲一家通天下爲一氣考其迹則車書混同䆒¶
　其理則南北無異故草木之至微不變根荄於易¶
　地是豈資於人力盖巳黙然運於天意故五岳之¶
　設也天臨宇宙五岳之望也列於百神兹岳之崇¶
　也作配萬壽彼以滋庻物之蕃昌此以壯天支之¶
　擢秀是知真人膺運非特&KR0229;巨靈而驅五丁自生¶
　民以來蓋未之有客恍然聞所未聞於是皷舞懽¶
　忻頌詠太平等乾坤之永乆又詔二臣共作艮嶽¶
　百詠詩以進艮嶽𫝑連坤軸近乾崗地首東維鎮¶
　八方江不風波山不險子孫千億壽無彊介亭雲¶
<pb:KR3l0062_SBCK_007-18a>¶
　棧横空入翠煙躋攀端可躡飛仙介然獨出諸山¶
　上磊磊排衙石滿前極目亭千里飛鴻坐上看山¶
　川風月在慿欄不知地占最髙處但覺恢恢天宇¶
　寛圌山亭軒楹正在翠㣲中欲雪雲生四靣峯璀¶
　璨地鋪紅瑪瑙㠝岏山聳碧芙蓉跨雲亭地髙天¶
　近怯慿欄下視浮雲咫尺間只恠輕雷起嵓際不¶
　知飛雨過山前半山亭慿髙玉輦每從容中路甞¶
　聞憇六龍塵外有人如到此便須行徹最髙峯蕭¶
　森亭曉日珍瓏宿霧開四簷時有好風來不應班¶
　竹林中見却似松根琥珀堆麓雲亭山下深林起¶
　白雲白雲飛處斷紅塵伴行直到髙峯上舒卷縱¶
<pb:KR3l0062_SBCK_007-18b>¶
　横不礙人清賦亭四海熈熈萬物和太平廊廟只¶
　賡歌欲追林下騷人意却是臨流得句多散綺亭¶
　斷虹飛雨過天涯碧落浮雲不復&KR0210;明日隂晴真¶
　可&KR0114;𠋣欄來此看餘霞清斯亭天波萬斛㵼鎔銀¶
　跨水横橋麗(髙宗/廟諱)新但取真堪濯纓意玉堦金¶
　闕本無塵煉丹亭藥爐龍虎正交馳五色雲生固¶
　濟&KR0378;凡骨欲逃三万日君王曾賜一刀圭璿波亭¶
　水影摇暉動碧虚日華凌乱上金鋪安知不是鮫¶
　人寳徃徃淵中得羙殊小隱亭古木回環石路横¶
　居山&KR0004;不在峥嶸聖人天下藏天下小隱聊爲戲¶
　事名飛岑亭㣲雲將雨洗層巒石磴莓苔路屈盤¶
<pb:KR3l0062_SBCK_007-19a>¶
　正是江南最佳處仰看蒼翠俯澄瀾草聖亭落筆¶
　縱横走電光近臣時得賜雲章龍盤鳯翥皆天縱¶
　渴𩦸驚虵不足方書隱亭吾皇聖學自天𠂻載籍¶
　源流一一通宵旰萬機營四海更將心醉六經中¶
　髙陽亭仙舟時𠋣碧溪灣花外青旗映淺山不醉¶
　閬風縁底事要看豪飲似人間噰噰亭聖主從來¶
　不射生池邊群鴈恣飛鳴成行却入雲霄去全似¶
　人間好弟兄忘歸亭玉景金霞長不夜松篁泉石¶
　更留人廣寒宫殿秋偏好待看林梢月色新八仙¶
　舘蟠桃&KR0004;熟玉京春圎屋如規户牖新盡是瑶池¶
　髙㑹客豈容塵丗飲中人環山舘峯巒回合聳雲¶
<pb:KR3l0062_SBCK_007-19b>¶
　屏巖靄溪光靣靣横開户忽驚千仞翠慿髙方見¶
　九重城芸舘玉堂金馬盡名儒黃本牙籖付石渠¶
　向此別藏三萬卷不憂中有蠧書魚書舘蓮燭詞¶
　臣在外庭青錢學士巳登瀛回廊屈曲隨巖阜挾¶
　䇿何妨取次行蕭閑舘書草吹來種種香好風移¶
　韻入松篁丹臺紫府無塵事𠋣覺壺中日月長漱¶
　瓊軒淺碧分江入衆山山深無處不潺開軒最近¶
　寒溪口噴薄松風嚮珮環書林軒甲乙森然盡寳¶
　書校讎曾授魯中儒萬機多暇時來此玉軸牙籖¶
　自卷舒雲岫軒山上飛雲片片輕雲山相似𠋣空¶
　明從龍本合封中去觸石光從望處生梅池玉鈿¶
<pb:KR3l0062_SBCK_007-20a>¶
　匀㸃鑑新磨香逐風來水上多應爲横斜詩句好¶
　故教踈影㵼平波鴈池暮天飛下一行行淺渚平¶
　沙足稻梁有此恩波好游泳何須辛苦去衡陽硯¶
　池黒雲凌乱曉光凝氣接崑崙冷不冰龍餅麝元¶
　皆御墨㳺魚吞却化鯤鵬林華𫟍連雲&KR0232;道映樓¶
　臺茂𫟍竒花日日開但得如春天一𥬇芳菲何必¶
　曉風吹絳霄樓翼瓦飛薨跨閬風捲簾滄海日曈¶
　曨佳時自有群仙到𥬇語雲霞縹緲中𠋣翠樓梯¶
　空牎户半山間滴滴嵐光照𦘕欄六月火雲揮汗¶
　日雲唯覺石屏寒奎文樓龍蟠鰲&KR0018;出風雲鏤玉¶
　填金聖製新自與六經垂日月更令羣目仰星辰¶
<pb:KR3l0062_SBCK_007-20b>¶
　巢鳯閣朝陽鳴處有亭梧争似珠簾映綺䟽丹穴¶
　來儀聽九奏不妨於此長鵷鶵竹崗蒼雲蒙宻竹¶
　森無數新篁出妨林巳有鳯山調玉律正隨天&KR0284;¶
　作龍吟梅崗闊連峯嶺玉崔嵬春逐陽和動地來¶
　不似前村深雪裏夜寒唯有一枝開萬松嶺蒼蒼¶
　森列萬株松終日無風亦自風白鶴來時清露下¶
　月明天&KR0284;滿秋空蟠桃嶺不到瑶臺曰玉京海中¶
　仙菓但聞名何人爲報西王母嶺上如今種巳成¶
　梅嶺雪林横夜月交光萬壑風來處處香聖主乾¶
　坤爲度量包藏曾不限遐荒三秀堂牎户深沉晝¶
　不開鳯凰時下九層臺月明夜静聞環珮知有霓¶
<pb:KR3l0062_SBCK_007-21a>¶
　旌羽扇來蕚緑華堂緑蕚承趺玉蘂輕清香續續¶
　度簷楹天教不雜開桃李賜與神仙物外名嵓春¶
　堂桂影亭亭𣻌碧溪㝷芳曽&KR0013;暗香迷碧桃開後¶
　晴風暖花外幽禽自在啼躡雲臺萬本琅玕宻不¶
　開林深明碧𤨏髙臺更無一㸃遊塵到伹覺雲随¶
　歩歩來玉霄洞披香㝷徑百花中蝶引蜂隨路不¶
　窮但見凌霄&KR0374;古木洞天應與碧虚通清虚洞天¶
　玉關金鎻一重重只見桃源路暗通行到水雲空¶
　洞處恍如身丗在壺中和容㕔白羽流星一㸃眀¶
　上林飛鴈幾回驚弓開月到天心滿風外唯聞中¶
　的聲泉石㕔縈迂流碧與環山月地雲堦在兩間¶
<pb:KR3l0062_SBCK_007-21b>¶
　有此清泠居物外方知塵土属人環揮雲亭天風¶
　吹作海濤聲揮斥浮雲日更明波上石鯨時吼雨¶
　只知樓閣是蓬瀛泛雪㕔月團携下九重天來試¶
　人間第一泉正在水聲山色裏六花浮動紫甌圎¶
　虚妙齋武王屈巳尊箕子黃帝齋心問廣成惟道¶
　集虚觀衆妙超然將見不能名壽山(太上/御名)大崇髙¶
　秀氣連清風不老月長圎春遊玉座時相對花發¶
　鶯啼億萬年杏岫山上晴霞興綵雲芳菲時節避¶
　花繁分明自有神仙種不是青旗賣酒村景龍江¶
　&KR0243;通河漢碧㴠空影倒光山曉翠重聞&KR0003;巨魚時¶
　駭浪只應風雨是神龍鑑湖水天澄澈瑩寒光一¶
<pb:KR3l0062_SBCK_007-22a>¶
　片平波六月凉移得㑹稽三百里不教全属賀知¶
　章桃溪霏霏紅雨落清潯流出山中直至今休道¶
　仙源在平地空教人向武陵㝷回溪穿雲透石落¶
　潺潺戀浦餘波尚繞山只恠嵐光迷向背不知流¶
　水正回環滴滴巖蒼苔青&KR0243;石嶙　泉脉㳙㳙濕¶
　白雲疑有天仙深夜過丁當環珮月中聞榴花嵓¶
　絶域移根上𫟍栽又分紅緑向嵓隈纍纍子巳枝¶
　間滿灼灼花猶葉底開枇杷嵓結根常得近林巒¶
　晚翠誰憐却歳寒不見龍文横桿靣方知垂實作¶
　金丸日觀嵓朝陽&KR0004;上海霞紅五色雲生碧洞中¶
　回首爛柯人自老棊聲猶在石門東雨花嵓紛紛¶
<pb:KR3l0062_SBCK_007-22b>¶
　泊泊弄晴暉曾逐春風上綉衣不爲胡僧飜貝葉¶
　仙家長有碧桃飛蘆渚萬葉梢梢秋意初斜風細¶
　雨憶江湖誰知雪壓波澄後更與宫中作𦘕圖梅¶
　渚只借晴波爲曉鑑不隨花島作江雲未須吹笛¶
　風中去多得清香水際聞榠查谷折花冝與酒相¶
　薫結難隨酒入唇一陣暗香無處覔不知幽谷巧¶
　藏春秋香谷玉屑花繁淡淡黃碧嵓曾伴紫欄芳¶
　月明露洗三秋葉山逈風傳七里香松谷雲藏煙¶
　鎻晝蒼蒼得地何須作棟梁聞道九龍扶輦過一¶
　山風又作笙簧長春谷洞天風物幾人知暗得隂¶
　陽造化機不似寒郷待鄒律四時嵓際有芳菲桐¶
<pb:KR3l0062_SBCK_007-23a>¶
　徑不嫌春老花飛濕要聽秋來雨打聲一自移根¶
　來禁籞朝陽常有鳯凰鳴松徑夾路成行一様清¶
　吟風篩月自亭亭雲章正冩人間瑞坐待雲根長¶
　茯苓百花徑紅紫交加一徑通翠條柔蔓浴玲瓏¶
　日晴煙暖㣲風度百和香薫錦綉中合歡徑綵絲¶
　拂拂機中錦綉縷茸茸馬項纓却似漢宫三十六¶
　黃昏時節掩羅屏竹徑翠葉吟風長浙瀝寒梢擎¶
　露忽髙低有時杳杳穿雲去碧玉交加四望迷雪¶
　香徑夾徑梨花玉作英年年寒食半隂晴要看雪¶
　色無邊際十二樓前月正明海棠屏清明微雨欲¶
　開時収什狂香付整齊但得浣花春在眼不須枝¶
<pb:KR3l0062_SBCK_007-23b>¶
　上杜鵑啼百花屏衆香芬馥著人衣雲母光寒露¶
　未晞圍得春風勝綉幕紛紛紅紫闘芳菲蠟梅屏¶
　冶葉倡條不受羈翠筠輕束最繁枝未能隔絶蜂¶
　相見一一花房似&KR0097;脾飛來峯突兀初驚𠋣碧空¶
　翠嵐仍與瑞煙重吴儂莫作西來認真是蓬萊第¶
　一峯留雲石白雲何事苦留連中有嵌空小洞天¶
　却恐啇嵓要霖雨因風時到日華邊𪧐霧石飛煙¶
　自遶龍樓駐瑞氣長隨海日開獨有春風花上露¶
　夜深多伴月明來辛夷塢山中常壓早梅開不待¶
　暄風暖景催似與東君書造化筆頭春色最先來¶
　橙塢磊磊金丸𦘕不如空濛香霧幾千株應怜緑¶
<pb:KR3l0062_SBCK_007-24a>¶
　橘秋江上却&KR0013;人間喚木奴海棠川清明時候暖¶
　風吹葉暗花明滿目開石在劒門猶北向錦江春¶
　色亦須來仙李園亳社靈蹤亘古存混元龍蛻岀¶
　風塵移根更接蟠桃嶺結子開花萬万春紫石壁¶
　没水攀蘿琢馬肝齎持堅&KR0243;出風湍潜藩毎恨端¶
　谿逺疊作山中峭絶看椒崖團枝紅實見秋成曾¶
　按方書合五行不遣漢宫𡍼屋璧此間吞餌得長¶
　生濯龍峽山束蒼煙細路通噴泉飛雨洒晴空真¶
　龍豈許㝷常見故作雲間飲澗虹不老泉來從雲¶
　竇不知逺湧出碧嵓無暫停花落鶯啼春自晩潺¶
　湲長得坐中聽柳岸牽風拂水弄春柔三月花飛¶
<pb:KR3l0062_SBCK_007-24b>¶
　滿御樓不似津亭供悵望一生長得繫龍舟棧路¶
　六丁開處只通秦此地天臨萬國春駐蹕有時思¶
　叱馭服勞王事愛忠臣藥寮巳聞頒朔向明堂百¶
　草猶思一一甞天意應怜民疾苦欲躋仁壽佐平¶
　康太素庵結草鋪茅不用華白雲深處列仙家蕭¶
　騷風玉千竿竹翠葉濃隂襯碧霞祈真磴臺上爐¶
　香裊翠煙雲間風馭巳翩翩吾皇奉道明靈降惟¶
　德從來可動天躑躅巋春風曉日乱晴霞艶艶&KR0004;¶
　開一巋花疑是仙琴紅玉軫醉歸遺在紫皇家山¶
　庄重崖置屋亦常𨵿下法龍眠小隱山縱有青牛¶
　不耕稼但聞犬吠白雲間西庄低作柴扉短作籬¶
<pb:KR3l0062_SBCK_007-25a>¶
　日晴雞犬自熈熈躬耕每以農爲夲稼穡艱難舊¶
　亦知東西𨵿天上人間自不同故留𨵿鑰限西東¶
　姓名&KR0002;在黄金籍日日朝元路自通敷春門帝力¶
　無私萬國通尚思寒谷待春風欲將和氣均天下¶
　都在熈熈造化中又詔翰林學士王安中令登豐¶
　樂樓望而賦詩云日邊髙擁瑞雲深萬井喧闐正¶
　下臨金碧樓臺雖禁籞煙霞嵓洞却山林巍然適¶
(髙宗/廟諱)千齡運仰止常傾四海心此地去天真尺五¶
　九霄&KR0302;路不容㝷質字文伯熈陵時參知政事昌¶
　齡之曾孫組字元寵頴昌陽翟人俱有才思晩始¶
　際遇悉授右列侍祐陵時寵臣皆内侍梁師成所¶
<pb:KR3l0062_SBCK_007-25b>¶
　引遂得愛幸質少不檢文其身賜號錦體謫仙後¶
　隨從北狩組逢辰未乆而没官止副使有子即勛¶
　也頗能文　祐陵即以其父官&KR0024;之後𫉬幸¶
　髙宗位至使相録之于秩以紀當時之盛近王稱¶
　作東都事略載蜀僧祖秀所述㳺華陽宫記不&KR0002;¶
　是之備也是時獨有太學生鄧肅上十詩備述花¶
　石之擾其末句云但願君王安万姓圃中何日不¶
　東風　詔屏逐之靖康&KR0004;李伯紀啓其事薦其才¶
　召對賜進士岀身後爲右正言著亮直之名于當¶
　日肅字志宏南劒人有文集號栟櫚遺文三十卷¶
　詩印集中¶
<pb:KR3l0062_SBCK_007-26a>¶
祖宗以來除拜二府必遷六曹侍郞或諌大夫當時¶
　爲&KR0009;禄官在今皆太中大夫以上是以從官入參¶
　機務也登兩制必左右正言前行郎中爲之今承¶
　議郎以上是以朝臣而論思獻納也元豐官制行¶
　&KR0073;陵考唐六典太宗用魏鄭公爲祕書監参知機¶
　務故事易執政爲中大夫王和父蒲𫝊正是矣而¶
　從臣易爲通直郎猶曰朝官舒亶徐禧是也巳爲¶
　殺矣近日錢師魏登政府坐謬舉降三官明清即¶
　以啓之以謂自昔以來未有朝請大夫而參知政¶
(三五)事者且大臣有過當去位不當降罰不報¶
明清甞觀歐陽文忠與劉邍父書問荅入閤儀詞甚¶
<pb:KR3l0062_SBCK_007-26b>¶
　諄&KR0232;見兩賢文集中近閱田宣簡儒林公議語簡¶
　而詳今載于左　國家承五代大乱之餘毎朔望¶
　起居及常朝並無仗衞或數年始一立冬正仗當¶
　丗人士或不識　朝廷容衛迄至缺然　太宗朝¶
　常　詔史舘修撰楊徽之等校定入閤舊圖時江¶
　南張洎獻狀述朝㑹之制得失明著且要云今之¶
　乾元殿即唐之含元殿也在周爲外朝在唐爲大¶
　朝冬至元日立全仗朝百國在此殿也今之文德¶
　殿即唐之宣政殿在周爲中朝在漢爲前殿在唐¶
　爲正衙凢朔望起居𠕋拜后妃皇太子王公大臣¶
　對四夷君長試制䇿科舉人在此殿也昔東晉太¶
<pb:KR3l0062_SBCK_007-27a>¶
　極殿有東西閤唐置紫宸上閤法此制也且人君¶
　恭已南靣嚮眀而理紫微黃屋至尊至重故廵幸¶
　則有大駕法從之盛御殿則有勾陳羽衛之嚴故¶
　雖&KR0215;日常朝亦猶立仗前代謂之入閤儀者盖&KR0215;¶
　日御紫宸上閤之時先於宣政殿前立黃麾金吾¶
　仗&KR0049;勘契畢喚仗即自東西閤門入故謂之入閤¶
　今　朝廷且以文德正衙權冝爲上閤甚非憲度¶
　况　國家繼百王之後天下𨺚平凢曰憲章咸從¶
　損益惟視朝之禮尚自因循竊見長春殿正與文¶
　德殿南北相對殿前地位連横街亦甚廣博伏請¶
　改創此殿作上閤爲&KR0215;日立仗視朝之所其崇政¶
<pb:KR3l0062_SBCK_007-27b>¶
　殿即唐之延英是也爲𩀱日常時聽斷之所庶乎¶
　臨御之式允恊前經今論以入閤儀注爲　朝廷¶
　非常之禮甚無謂也臣竊按舊史中書門下御史¶
　臺謂之三署爲侍從供奉之官今常朝之日侍從¶
　官先次入殿庭東西立定俟正班入一時起居其¶
　侍從官則東西對拜甚失北靣朝謁之禮今請准¶
　舊儀侍從官先次入起居畢在左右分行侍立於¶
　丹墀之下故謂之蛾眉班然後宰相率執政班入¶
　起居庻免侍從官有東西對拜之文得遵正禮至¶
　慶暦三年予知制誥時始詔臺省侍從官隨宰相¶
　正班北靣起居其他則無所更焉¶
<pb:KR3l0062_SBCK_007-28a>¶
嘉祐中　詔宋景文歐陽文忠諸公重脩唐書時有¶
　蜀人呉縝者&KR0004;登弟因范景仁而請于文忠願預¶
　官属之末上書文忠言甚懇切文忠以其年少輕¶
　佻距之縝鞅鞅而去逮夫新書之成廼從其間指¶
　摘瑕疵爲糺繆一書至元祐中縝㳺宦蹉跎老爲¶
　郡守與五代史纂誤俱刋行之紹興中福唐呉仲¶
　實元美爲湖州教授復刻于郡庠且作後序以謂¶
　鍼膏肓起廢疾杜預實爲左氏之忠臣然不知縝¶
(三七)著書之本意也(張仲宗云)¶
明清家有續皇王寳運録一書凡十卷王景彛家所¶
　藏印識存焉多叙唐中葉以後事至於詔令文檄¶
<pb:KR3l0062_SBCK_007-28b>¶
　悉備唐史新舊二書之闕文也但殊乏文華所恨¶
　宋景文歐陽文忠諸公未曾見之其載黃巢王氣¶
　一事盡存舊詞姑綴于編中和三年夏太白先生¶
　自號太白山人不拘禮則又云姓王竟不知何許¶
　人也金州𦒿𪧐云每三年見入州市一度自見此¶
　先生賣藥已僅三四十年顔皃不改不老其年夏¶
　六月三日太白山人修謁金州刺史檢校尚書左¶
　僕射兼御史大夫崔堯封云本州直北有牛山傍¶
　有黄巢谷金桶水且大冦之帥黄巢凌刼州縣盗¶
　據上京近巳六年又僞國大齊年號金統必慮王¶
　氣在北牛山伏請聞奏蜀京掘破牛山則此賊自¶
<pb:KR3l0062_SBCK_007-29a>¶
　敗散堯封聽之大喜且具茶菓與之言話移時太¶
　白山人禮揖而去堯封遂與州官啇量㸃諸縣義¶
　丁男日使萬工掘牛山一箇月餘其山後崖崩十¶
　丈以來有一石桶桶深三尺徑三尺桶中有一頭¶
　黄𦝫獸桶上有一劒長三尺黃𦝫見之乃&KR0687;然數¶
　聲自撲而死堯封遂封劒及𦘕所掘地圗所見石¶
　桶事件聞奏僖宗大恱㝷加堯封檢校司徒封博¶
　陵侯黃巢至秋果衰是&KR0010;中原尅平如昭洗王涯¶
(三八)等七家之詔亦見是書也¶
舊制京官造朝不許歩行毎自外任代還朝參日歩¶
　軍司即差兵士三人馬一疋隨從得差遣朝辝畢¶
<pb:KR3l0062_SBCK_007-29b>¶
　所属徑関排岸司應副回綱船乗座以歸如在&KR0171;¶
　杭間居止即差浙西綱船選人改官授告有日閤¶
　門関歩軍司差人馬如五人改官即五&KR0016;十五人¶
　伺&KR0049;内前授告了各乗馬以故一時戲語云冝徐¶
(☰九)行照管踏了選人¶
祖宗開國以來西北兵革旣定故寛其賦役民間生¶
　業毎三畒之地止収一畒之稅縁此公私富庻人¶
　不思乱政和間謀利之臣建議以爲彼處减匿稅¶
　賦乃創置一司號西城所命内侍李彦主治之盡¶
　行根刷拘催專供御前支用州縣官吏無郤顧之¶
　心竭澤而漁急如星火其推行爲&KR0057;者京東漕臣¶
<pb:KR3l0062_SBCK_007-30a>¶
　王宓劉&KR0009;是也人不堪命遂皆去而爲盗胡馬未¶
　南牧河北蜂起㳺䆠啇賈巳不可行至靖康&KR0004;智¶
　勇俱困有啓于　欽宗者命斬彦竄斥宓&KR0009;以¶
　徇下寛恤之　詔然無郷從之心矣其後散爲巨¶
　冦于江淮間如張遇曹成鍾相李成之徒皆其人¶
(四十)也(外舅云)¶
沈義倫盧多遜爲相其子起家即授水部貟外郎後¶
　遂以爲常今之朝奉郞也吕文穆爲相當任子奏¶
　曰臣忝甲科及第釋褐止授九品京官况天下才¶
　能老於巖穴不能霑寸禄者多矣今臣男始離襁¶
　褓膺此寵命恐罹譴責乞以臣釋&KR0260;時所授官&KR0024;¶
<pb:KR3l0062_SBCK_007-30b>¶
(四一)之自是止授九品京秩因以爲定制以至　今日¶
太平興國五年詔通判得舉選人充京官運判所舉¶
　人數與提刑等至熈寜三年置諸路提舉常平廣¶
　惠倉各添舉貟有旨今後通判更不舉選人充京¶
(四二)官運判比提刑减人數之半¶
唐制郊祀行慶止進勲階五代肆赦例遷官秩本朝¶
　因之未暇革也　章聖時左司諌孫何與起居郎¶
　耿望言其非制¶
(四三)上嘉納之遂定三年磨勘進秩之法(孫鄰幾/家傳云)¶
官制未改時知制誥今之中書舎人但演詞而巳不¶
　聞繳駮也康定二年冨文忠爲知制誥先是　昭¶
<pb:KR3l0062_SBCK_007-31a>¶
　陵聘后蜀中有王氏女姿色冠丗入京備選¶
　章獻一見以爲妖艶太甚恐不利於少主乃以嫁¶
　其姪從德而擇郭后位中宫　上終不樂之王氏¶
　之父蒙正由劉氏婣黨屢典名藩未幾從德卒至¶
　是中批王氏封遂國夫人許入禁中文忠適當草¶
　制封還抗章甚力遂併寢其旨外制繳詞頭蓋自¶
　此始崇&KR0026;姦佞用事賄賂𨵿節干祈恩澤多以¶
　御筆行下朱書其旁云稽留時刻者以大不恭論¶
　流三千里三省無所干預大啓倖門爲宦途之捷¶
　徑宣和五年有黄冠丁希元者得幸爲侍晨道録¶
　自云晉公之孫忽降　御筆丁謂輔相　真宗逮¶
<pb:KR3l0062_SBCK_007-31b>¶
　仁宗即位有定䇿之功未經褒贈可特贈少保官¶
　其後五人時盧㐮賛元爲吏部尚書袖其牘請對¶
　啓于　上云使謂過可湔洗則　累朝叙䘏乆矣¶
　獨至今乎倘罪𢙣顯然一旦褒録豈不駭四方之¶
　聽於是命格不下自是　御筆遂有執奏不行者¶
(四四)矣二者皆甚盛之舉也¶
張唐英字次功西蜀人與天覺爲同包兄也熈寜中¶
　仕至殿中侍御史甞述　仁宗政要上于朝又盡¶
　作昭陵朝宰執近臣知名之賢諸傳於其中今丗¶
　所謂嘉祐名臣傳者是也特政要中一門耳然印¶
　本亦未盡焉眀清家有政要全書可考次功父文¶
<pb:KR3l0062_SBCK_007-32a>¶
(四五)蔚范蜀公作墓碑¶
韓魏公嘉祐末以翊戴功輔　英宗旣爲　永昭山¶
　陵使使事畢而上不豫矣不敢辭位四載而永厚¶
　鼎成以元宰復護葬于洛¶
　魏公先自¶
　上䟽云自有唐至于五代¶
　山陵使事訖求去今　先帝巳祔廟而臣兩爲山¶
　陵使恬然不能援故事去位則是不知典故何以¶
　勝天下之責雖　陛下欲以私恩留臣顧中外公¶
　議且謂臣何　神宗再三留之卧家不岀遂以司¶
　徒兩鎮節度使判郷郡相州¶
<pb:KR3l0062_SBCK_007-32b>¶
　元符末章子厚爲永泰山陵使子厚專權之乆人¶
情欎陶有曾誕敷文者作詞略云草草山陵職事¶
　厭厭罷相情懷謂故事也紹興間㑹稽因山秦㑹¶
　之爲固位之計廼除孟仁仲爲樞宻使以代其行¶
　仁仲不悟其機事竣猶入國門㑹之怒諷言路引¶
(四六)以論列出典金陵¶
熈寧&KR0004;韓魏公力辭機政以司徒侍中判相州巳命¶
未辭忽報西邊有警曾宣靖乞召公同議廷中神¶
宗從之公辭云巳去相位今帥臣也但當奉行詔¶
書豈敢預聞國論時人以爲得體元豐末吕吉父¶
以前兩地守延安過闕乞與樞宻院同奏事　上¶
<pb:KR3l0062_SBCK_007-33a>¶
　親批云弼臣議政自請造前輕躁矯誣深駭¶
　朕聽免朝辭疾速之任巳而落職知單州其後吉¶
　父貶建州安置東坡先生行制辝云輕躁矯誣德¶
(四七)音猶在謂此也¶
孫叔易近爲先人言大觀中自南京教授差作試官¶
　回次朱遷鎮閱邸報呉侔兄弟以左道伏誅坐中¶
　監鎮使臣云某少日作呉冲卿丞相直省官親見¶
　元豐中交趾李乾德䧟邕廉州　詔郭逵討之¶
　神宗問所以平交趾者逵曰兵難預度願馳至邕¶
　管上方略師徃遂復邕州進次冨良江又破之𫉬¶
　賊將洪真太子者於是乾德議降而逵以重兵壓¶
<pb:KR3l0062_SBCK_007-33b>¶
　富良江與交人止一水之隔冲卿忌其成功堂帖¶
　令班師逵逗遛不進交人大入全軍皆覆逵坐貶¶
　秩侔儲冲卿孫也此盖天報之云當時詩人陳傳¶
　作佐郞將云林中生致左郎將名王頭顱十四五¶
　乾德可禽嗟不謀同惡相濟能包羞降書冉冉過¶
　中洲中軍傳呼𥬇㸃頭蠻首算成勿藥喜君臣稱¶
　觴弭多壘元戎凱旋隔天水夜經桄榔趍决里駈¶
(四八)將十萬人性命換得交州數張&KR0083;¶
眀清前録載和買起于王絲後閱范蜀公東齋記事¶
　云　太宗時馬元方爲三司判官建言方春民乏¶
　絶時預給官錢貸之至夏秋令輸絹於官和買紬¶
<pb:KR3l0062_SBCK_007-34a>¶
　絹蓋始於此然在昔止是一時權冝措置於一&KR0010;¶
　之間或行於一郡邑而巳至熈寧新法乃施之天¶
　下示爲凖則是時越州㑹稽縣民繁而貪所貸㝡¶
　多舊額不除至今爲害而不能革惟婺州永康縣¶
　有一桀&KR0219;老農皷帥郷民不令稱貸且云官中豈¶
　可打交道邪衆不敢請獨此一邑遂無是患聞今¶
(四九)不然¶
紹聖&KR0004;孟后廢處道宫偶遼國遣使來詔命邢和¶
　叔舘之邢白時宰章子厚曰北使萬一問及瑶華¶
　事何以爲詞子厚曰當云罪如　詔書巳而北人¶
　不及之忽問曰　南朝近日行遣元祐人何邪邢¶
<pb:KR3l0062_SBCK_007-34b>¶
　即以子厚語荅之歸奏泰陵大喜以謂善於專¶
(五十)對(劉季髙云)¶
五代時有姓吕爲侍郞者三人皆各族俱有後仕本¶
　朝爲相吕𤦺晉天福爲兵部侍郞曾孫文惠端相¶
　太宗吕夣竒後唐長興中爲兵部侍郎孫文穆蒙¶
　正相　太宗曾孫文靖夷簡相　仁宗衣冠最盛¶
　巳具前録吕咸休周顯德中爲户部侍郞七丗孫¶
(五一)正愍大防相　哲宗異哉¶
冨鄭公晩居西都甞㑹客于第中邵康節與焉因食¶
　羊&KR0079;鄭公頋康節云煑羊惟堂中爲勝堯夫所未¶
　知也康節云野人豈識堂食之味但林下&KR0188;筍則¶
<pb:KR3l0062_SBCK_007-35a>¶
(五二)常喫耳鄭公&KR0956;然曰弼失言(邵公濟云)¶
治平&KR0004;詔改諸路馬歩軍部署爲緫管避　厚陵名¶
　也考之前史緫字皆從手合作揔字非從絲無疑¶
(五三)出於一時稽考不審㳂襲至今不可更矣¶
李成季昭玘元祐左史自號樂静居士五代宰相李¶
　濤五丗孫濤至本朝以兵部尚書莒國公致仕尚¶
　書當時階官也其家自洛徙齊成季猶子漢老邴¶
　也中興&KR0004;位政府一時大詔令多出其手秦少㳺¶
　作李公擇常行狀云逺祖濤五代時號稱名臣仕¶
　皇朝爲兵部尚書封莒國公莒公少時仕於湖南¶
　有一子留江南公其裔孫也所以今爲南康建昌¶
<pb:KR3l0062_SBCK_007-35b>¶
　人丗號山房李氏成季與公擇郷里雖各南北要¶
　是本出一族子孫皆鼎盛不知後來兩家曾叙昭¶
(五四)穆否耳¶
儂賊犯交廣毒流數州諸將乆無成功狄武襄旣受¶
　命顓征首責崇儀使陳曙斬之余襄公皇恐降階¶
　祈求武襄尉藉遣之於是軍聲大振竟破賊而桂¶
　人爲崇儀建廟兒祀事至今唯謹東坡先生以書¶
　抵廣西憲曹子方云閑居偶念一事非吾子方莫¶
　可告者故崇儀陳侯忠勇絶丗死非其罪廟食西¶
　路威靈肅然願公與程之邵議或同一削乞載祀¶
　典使此侯英魄少信眉於地中如何如何武襄必¶
<pb:KR3l0062_SBCK_007-36a>¶
　無濫誅而廣人奉事之益𫿞又有東坡之&KR0003;如此¶
　不可曉也𨺚興初帥臣張維奏詔賜其廟額曰忠¶
　&KR0598;曙髙郵人進士及第後換右列靈芝王平甫撰¶
　其碑志甚詳其壻許光疑始以布衣自嶺外護其¶
(五五)䘮以歸人皆多之後登第終吏部尚書¶
唐書特立宗室傳賛乃云宰相以宗室進者九人林¶
　甫姦䛕幾亡天下程知柔在位無所發明林甫在姦¶
　臣傳知柔相昭宗附宣惠太子業傳後(第五卷)止¶
　叙七人(適之峴勉夷/簡程石回)然李麟乃懿祖後李逢吉李¶
　蔚俱隴西同系李宗閔出鄭王房李揆亦出隴西¶
　宰相共十三人也不同作一傳何耶¶
<pb:KR3l0062_SBCK_007-36b>¶
¶
揮麈後録卷之二¶
<pb:KR3l0062_SBCK_007-37a>¶
