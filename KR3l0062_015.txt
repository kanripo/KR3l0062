# -*- mode: mandoku-view -*-
#+TITLE: 揮麈錄
#+DATE: 2015-09-23 10:17:00
#+PROPERTY: JUAN 15


知信州朝辭上殿髙宗云朕有一事毎¶以自
　慊卿書九里松牌甚佳向來朕自書易之終¶不逮卿
　所書當令仍舊説皇恐稱謝是日降¶㫖令根㝷舊牌
　尚在天竺寺庫堂中即復令張掛¶取宸奎榜入禁中
　説所書至今揭於松門仰見¶聖德謙仁之不伐也(傅朋/自云)
<pb:KR3l0062_WYG_014-1b>
靖康末駙馬都尉王師約之子殏爲龍德宫都監祐¶陵
　北狩御府器玩服御不能盡從者悉爲其掩¶有擕以
　南度事露下廷尉伏罪髙宗欲戮之時<md:KR3l0062_SBCK_015-1b>¶叔祖子裳爲
　&KR0068;卿啓於上曰殏誠可殺但倘非¶其隱匿則諸物悉
　爲敵得無從復歸天上矣¶上於是貸而不誅先人摹
　得其古玉印數十今¶假於楊伯虎文昺未歸¶
建炎己酉髙宗蹔駐蹕於建康閩中禽苗傅劉正¶彥獻
　俘於朝檻車㡬百兩先付之大理獄將盡尸¶諸市子
<pb:KR3l0062_WYG_014-2a>
　裳請對以陳云在律俱當誅死然其中婦¶女有雇買
　及鹵掠以從者倘殺之未免無辜願賜¶哀矜上瞿然
　曰卿言極是朕思慮之所不到即¶詔除二兇妻子之
　外餘皆釋放歡呼而出¶
周望字仲弼蔡州人有口材好談兵嘗爲康邸記室<md:KR3l0062_SBCK_015-2a>¶建
　炎初吕元直從而引用之驟拜二府髙宗幸¶明越命
　其經略淮浙付委甚重而昧於戎機駕馭¶無術遂至
　紛亂平江一城最爲荼毒責昭化軍節¶度副使連州
<pb:KR3l0062_WYG_014-2b>
　安置以死紹興己卯其家自理詔復¶故官澤及其子
　時凌明甫哲爲右正言明甫平江¶人也親見其鄉里
　被害之酷遂上疏疏其罪命迺¶寢吳越錢穆作収復
　平江記悉從紀實不能采其¶文華之要雖有浮冗之
　詞不欲易之建炎四年庚¶戌春二月金人首領四太
　子者自明越還師由臨¶安府襲秀州二十五日侵平
　江府午漏未盡四刻¶兵自盤門入劫踐官府民居廥
　廩積聚虜掠子女<md:KR3l0062_SBCK_015-2b>¶金帛乃縱火延燒煙焰見二百里
<pb:KR3l0062_WYG_014-3a>
　凡五晝夜三月¶初一日出閶西侵常潤於是平江府
　燒之既士民¶前後遷避得脫者十之二三遷避不及
　或殺者十¶之六七謹按靖康之亂金人再至闕太上
　皇帝¶淵聖皇帝北狩今上皇帝即位於睢陽改元建¶
　炎是年秋移幸江都三年己酉春金人南牧淮甸¶二
　月初三日大駕渡楊子江幸杭州金人叩江¶而不濟
　已迺歸國四月大駕西還駐蹕於金陵¶寵其府號易
　江寧爲建康議者謂金陵六朝建國¶襟帶大江崗嶺
<pb:KR3l0062_WYG_014-3b>
　迴合北貫淮汴西引川峽南洞襄¶漢東壓吳越甄閩
　荆廣之區四達之國也資其富<md:KR3l0062_SBCK_015-3a>¶饒基本王業以經理
　中原収復京洛實爲勝算¶開封尹杜充久司留鑰天
　下屬望至是召赴行在¶命為淮南京東西宣撫處置使
　俾提重兵保諸路¶又請隆祐太后領皇太子帥六宫
　及宗室近屬¶前往江表百司庶府非與軍興之事者
　悉從焉¶上獨與宰相吕頤浩暨三數大臣以次侍從
　官留¶金陵治兵詔書有誓堅一死以保羣生之語士
<pb:KR3l0062_WYG_014-4a>
　民讀詔感泣奮厲以爲中興之期可指日而慶¶矣杜
　公既有成命淹迴未遣人心稍惑之閏八月¶一日詔
　云朕嗣位累年寅奉基紹愛育生靈凡¶可以和戎息
　兵者卑辭降禮無所不至而敵人猖<md:KR3l0062_SBCK_015-3b>¶狂追逐侵陵未
　有休息之期朕甚憚之比命杜充¶提兵防淮然大江
　之北左右應接我所守者一由¶荆襄至通泰敵之可
　來者五六兵家勝負難可預¶言所議衆多未易偏廢
　軫念旬月莫適决擇朕將¶定居建業不復移蹕與夫
<pb:KR3l0062_WYG_014-4b>
　右趨鄂岳左駐吳越山¶川形勢地利人情孰安孰危
　孰利孰害以至彼我¶之所長歩騎之所宜何嶮可守
　何地可戰甚地之¶錢物可運甚郡之粟糓可漕其各
　悉心致思以告¶於朕昔漢髙帝謀臣良將多矣都雒
　之計已定¶及聞婁敬一言而用之之意立决吾士大
　夫之確¶論朕豈不能虛懷而樂從哉三省可示行在
　職<md:KR3l0062_SBCK_015-4a>¶事官共條具以聞於是羣臣爭進避敵之計拜杜¶
　公尚書右僕射留鎮金陵不復北渡矣二十五日¶大
<pb:KR3l0062_WYG_014-5a>
　駕迺復南巡九月初四日駐蹕於平江府二十¶五日
　詔休兵已兼旬可涓日進發詞臣引孟子¶巡狩補助
　爲説始平江人猶幸於駐蹕倚以爲安¶至是惶遽失
　望蓋前此駕後諸軍多阻亂不靜¶人既畏之又慮敵
　騎乘冬深入於是逺有散之浙¶東閩部者而近者亦
　自匿於山巔水涯之際¶詔以工部侍郎湯東野爲守
　臣又命同知樞密院¶周望爲淮浙宣撫使宿兵府城
　將官陳思恭巨師¶古張俊魯珏李貴(俗號李/閻羅者)等悉隸
<pb:KR3l0062_WYG_014-5b>
　望節制又詔<md:KR3l0062_SBCK_015-4b>¶駕後諸軍盡命先啓行獨以禁衛諸班
　扈蹕九月¶初四日駕興平江幸無釁其民復稍稍安
　集周¶望遣諸將各部署所隸兵分䕶境内河内降賊
　郭¶仲威領其下萬衆至自通州屯泊於虎&KR0960;山時¶大
　駕駐會稽十一月有㫖金人於和州欲渡采¶石及自
　黃州渡兵已至興國軍界取二十五日移¶蹕前去浙
　西爲迎敵之計吳人復引領望幸未㡬¶建康府報是
　月十八日碙砂渡將官張超失守敵¶登岸杜丞相遣
<pb:KR3l0062_WYG_014-6a>
　都統制官陳淬提領岳飛劉剛等¶二萬人分陣頭迎
　戰又命王&KR0645;全軍一萬三千人¶相繼往來䇿應二十
　日陳淬與敵遇於馬家渡凡<md:KR3l0062_SBCK_015-5a>¶十餘合日暮戰酣勝負
　略相若會王&KR0645;領西兵畔¶敵檄鎮江府韓世忠江州
　劉光世應援皆不赴世¶忠巳望風循海道潛去於是
　陳淬孤軍力弱不能¶當敵進逼建康城下守臣陳邦
　光降之通判楊邦¶義死焉杜丞相奔儀眞収拾潰亡
　移保淮甸大¶駕頓於越州之蕭山縣羣臣復勸南避
<pb:KR3l0062_WYG_014-6b>
　乃幸四明¶於是平江大震恐周望湯東野集耆艾士
　夫僧道¶訪問所以爲計者且曰今戰守皆已無策矣
　蓋其¶意在迎降而欲衆發其端士民不答而罷望歛
　諸¶將兵歸城中懼其抗敵取怒也已而金人自建康¶
　取捷徑劫廣德軍掠湖州南境破屬邑長興武康<md:KR3l0062_SBCK_015-5b>¶安
　吉遂侵臨安府之餘杭縣急趨臨安府守臣康¶允之
　去之民自爲守六日而陷渡錢塘江降越州¶守臣李
　鄴遂逼四明以窺行在有詔周望湯¶東野等固守平
<pb:KR3l0062_WYG_014-7a>
　江等望自謂敵不敢犯境而過始¶少安遂倚郭仲威
　爲腹心俾盡䕶諸將與魯珏張俊居城中遣巨師古
　控扼吳江陳思恭屯楞伽山¶李閻羅屯常熟縣思恭
　兵無紀律村落五十里間¶皆被其害周望詰責之斬
　隊將武節郎張振乃戢¶而郭仲威居城府外爲忠勇
　之論望委任之不疑¶士民亦顧望信以爲重晏然按
　堵如平日而郊居¶遷避之家往往而復平江城堞完
　壯而地下聚水<md:KR3l0062_SBCK_015-6a>¶四圍渠塹深廣周望又竭取民財錢
<pb:KR3l0062_WYG_014-7b>
　穀以鉅萬計¶庫廩充牣兵器犀利沛然有餘力以是
　人益安之¶過明年春正月而來傳言者多云敵自越
　州躡來¶路返金陵或又謂自臨安府昌化縣道宣歙
　趨當¶塗渡江而歸杭無疋馬隻輪矣望等素不嚴斥
　堠¶而四境無尉野無烽火但以傳言爲信乃遣張俊¶
　陳思恭等統兵規入杭州以邀収復之功俊等行¶渉
　旬纔及秀州陳思恭偵知傳言者非實走間道¶潛軍
　於湖州烏墩鎮以觀變二月十八日張俊馳¶報金人
<pb:KR3l0062_WYG_014-8a>
　侵秀州崇德縣俊統兵迎擊於宣店走之¶平江之人
　且喜且懼以俟後捷十九日徵鄉兵發<md:KR3l0062_SBCK_015-6b>¶太湖洞庭東
　西山千艘命舟頭巡檢湯舉總之前¶赴吳江陣於簡
　村二十一日金人侵吳江縣巨師¶古兵不戰而潰更以
　太湖民舟爲向導歸於西山¶二十二日郭仲威遣千
　兵拒守於尹山已而退師¶二十三日府中令民逐便
　出城留少壯者登埤以¶守是日金人遊騎掠城東郭
　仲威兵未合而返守¶臣湯東野出奔周望以郡印付
<pb:KR3l0062_WYG_014-8b>
　仲威二十四日仲¶威會諸將飲城上士民老幼數萬
　叩頭出血請加¶守禦之備仲威奮髯語衆曰即發遣
　騎兵敵行破¶矣民愼無擾人猶信之日欲晡金人大
　集於城下¶仲威及魯珏兵火廣化寺又火醫官李世
　康宅望<md:KR3l0062_SBCK_015-7a>¶仲威等皆宵遁其下自城南轉劫居民北出
　齊門¶而去民之得出郭者多爲所害明日金人遂據
　城¶諸將奔遁潛伏外邑覘敵人之行也競以兵還三¶
　月初二日張俊至自崑山初三日巨師古至自洞¶庭
<pb:KR3l0062_WYG_014-9a>
　李閻羅魯珏郭仲威等至自常熟初五日陳思¶恭至
　自烏墩各以力勝惟仲威竊據之揭牓於市¶曰本軍
　已逐退金人収復府城或聞亦用此奏¶上周望自遁
　所良久乃出領兵之吳興十五日始¶有詔周望等平
　江失守可發遣諸將兵往常州¶以北衝襲金人以功
　贖過云初金人兵焚之餘金¶帛錢糓尚多仲威即據
　城縱兵掠取晝夜搜抉不<md:KR3l0062_SBCK_015-7b>¶已遺民間訪舊居即執之
　笞責苦楚窮問瘞藏之¶物民亦寃憤故自金人南渡
<pb:KR3l0062_WYG_014-9b>
　碙砂破金陵廣德杭¶秀常潤明越惟平江被害最深
　蓋以兵多將庸民¶始倚之而不去既墮敵計則又再
　遭官軍之毒是¶夏疾疫大作米斗錢五百有自敵中
　逃歸者多困¶餓僵仆或驟得食而死橫屍枕藉道路
　涇港爲實¶哭聲振天地自古喪亂之邦未有如是之
　酷也穆¶目覩其事幸以身免因迹階亂之由與夫敗
　亡次¶叙記之以備後世史官採擇目之曰収復平江
　府¶記者本郭仲威揭示之文具爲吳人諱於不復云
<pb:KR3l0062_WYG_014-10a>
　建炎四年四月二十日記仲威出於冦盜號郭大<md:KR3l0062_SBCK_015-8a>¶刀
　明年除揚眞二州鎮撫使在郡長惡不悛劉平¶叔光
　世爲淮浙宣撫置司京口遣其將王德禽仲¶威至麾
　下殺之¶
紹興戊午秦會之再入相遣王正道爲計議使以修¶和
　盟十一月樞密院編修官胡銓邦衡上書曰王¶倫本
　一狎邪小人市井無賴頃縁宰相無識遂舉¶以使金
　專用詐誕欺㒺天聽驟得美官天下之¶人切齒唾罵
<pb:KR3l0062_WYG_014-10b>
　今日無故誘致北使以詔諭江南爲¶名是欲臣妾我
　也是欲劉豫我也且豫臣事金人¶南面稱王以爲子
　孫帝王萬世之業牢不可拔一¶旦金人改慮捽而縛
　之父子爲戮商鑒不逺而倫<md:KR3l0062_SBCK_015-8b>¶乃欲陛下效之夫天下
　者祖宗之天下也¶陛下之位祖宗之位也奈何以祖
　宗之天下爲金人之天下祖宗之位爲金人藩臣之
　位¶陛下一屈膝敵人則祖宗社稷之靈盡為草菜¶祖
　宗數百年之赤子盡為奴𨽻朝廷之宰輔盡¶爲陪臣
<pb:KR3l0062_WYG_014-11a>
　天下士大夫皆當含羞忍耻反顔事仇異¶時敵人無
　厭之求安知不加我以無禮如劉豫也¶哉夫三尺童
　子至無知也指仇人而使之拜則怫¶然怒堂堂天朝
　相率而拜仇人曾童穉之所羞而¶陛下忍爲之耶倫
　之議乃曰我一屈膝則梓宫¶可還太后可復淵聖可
　歸中原可得嗚呼自<md:KR3l0062_SBCK_015-9a>¶變故以來主和議者誰不以此
　説啗陛下然而¶卒無一驗則敵之情僞已可見矣而
　陛下尚不¶覺悟竭民膏血而不䘏忘國大讎而不報
<pb:KR3l0062_WYG_014-11b>
　含垢¶忍恥舉天下而臣之甘心焉就令敵决可和盡
　如¶倫議天下後世以陛下爲何如主也况金人計¶畧
　百出而倫又以姦邪濟之則梓宫决不可還¶太后决
　不可復淵聖决不可歸中原决不可得¶而此膝一屈
　不可復伸國勢陵夷不可復振可¶不爲慟哭流涕長
　太息哉向者陛下間闗海道¶危如累卵尚未肯臣人
　况今國勢既張諸將盡¶鋭士卒思奮如頃者敵人反
　覆僞豫入冦固嘗敗<md:KR3l0062_SBCK_015-9b>¶之於襄陽敗之於淮上敗之於
<pb:KR3l0062_WYG_014-12a>
　渦口敗之於淮陰¶較之往時蹈海之危固已萬萬不
　侔儻不得已而¶至於用兵則我豈遽出敵人下哉今
　無故欲臣之¶屈萬乘之尊下北庭之拜三軍之士不
　戰而氣已¶索此魯仲連所以義不帝秦非惜夫帝之
　虛名惜¶天下大勢有所不可也今内而百官外而軍
　民萬¶口一談皆欲食倫之肉謗議汹汹陛下不聞正¶
　恐一旦變作禍且不測臣故謂不斬王倫國之¶存亡
　未可知也雖然倫固不足道也秦檜爲心腹¶大臣而
<pb:KR3l0062_WYG_014-12b>
　不爲之計陛下有堯舜之資檜不能致¶陛下於唐虞
　而欲導陛下爲石晉頃者禮部侍<md:KR3l0062_SBCK_015-10a>¶郎曾開以古議折
　之檜乃厲聲責之曰侍郎知故¶事我獨不知則檜之
　遂非愎諫已自可知而乃建¶白令臺省大臣僉議
　可否蓋畏天下議巳令臺¶省侍臣共分謗耳有識者
　皆以謂朝廷無人吁¶可惜也孔子稱管仲相桓公民到於
　今受其賜夫管仲¶伯者之佐尚能展一匡之勲而為
　衣裳之㑹秦檜¶大國之相也反欲舎中興之羙而為
<pb:KR3l0062_WYG_014-13a>
　降王之事則檜¶也不惟陛下之罪人實管仲之罪人也
　孫近傅¶會檜議遂得參知政事天下望治有如飢渴
　而近¶伴食中書漫不知可否檜曰敵可講和近亦曰
　可¶和檜曰天子當拜近亦曰當拜臣嘗至政事堂<md:KR3l0062_SBCK_015-10b>¶三
　發問而近三不答但云巳令臺諫侍臣議之矣¶嗚呼
　身爲執政不能參贊大政徒取容充位如此¶若敵騎
　長驅近還能折衝禦侮耶竊謂秦檜孫近¶皆可斬也
　臣備員樞屬義不與檜等共戴天區區¶之心願斬三
<pb:KR3l0062_WYG_014-13b>
　人頭竿之槀街然後羈留敵使責以¶無禮徐興問罪
　之師則三軍之士不戰而氣自倍¶不然臣有赴東海
　而死耳寧能處小朝廷求活¶耶疏入責爲昭州鹽倉
　而改送吏部與合入差遣¶注福州簽判蓋上初無深
　怒之意也至壬戌嵗¶慈寧歸養秦諷臺臣論其前言
　弗效詔除名勒¶停送新州編管張仲宗元幹寓居三
　山以長短句<md:KR3l0062_SBCK_015-11a>¶送其行云夢遶神州路悵秋風連營畫
　角故宫離¶黍底事崑崙傾砥柱九陌黃流亂注更鋼
<pb:KR3l0062_WYG_014-14a>
　狄摩¶挲何處天意從來髙難問况人生易老悲如許
　更南¶浦送君去凉生岸栁銷&KR0714;暑耿斜河疎星淡月
　¶斷雲微度萬里江山知何處回首對床夜語鴈不到¶
　書成誰與目斷青天懷今古肯兒曹恩怨相爾汝¶舉
　大白唱金縷邦衡在新興嘗賦詞云富貴本無¶心何
　事故鄉輕别空使猿驚鶴怨誤薜蘿風月囊¶錐剛要
　出頭來不道甚時節欲駕巾車歸去有豺¶狼當轍郡
　守張棣繳上之以謂譏訕秦愈怒移送¶吉陽軍編管
<pb:KR3l0062_WYG_014-14b>
　棣乃擇使臣之刻核者名游崇管押<md:KR3l0062_SBCK_015-11b>¶封小項筒過海
　邦衡與其骨肉徒歩以渉瘴癘路¶人莫不憐之至雷
　州太守王彥恭趯雖不學而有¶識適使臣者行囊中
　有私茶彥恭遣人捕獲送獄¶奏治别差使臣䕶送仍
　厚饟以濟其渡海之費邦¶衡賴以少甦彥恭繇此賢
　士大夫推重之棣訐邦¶衡後即就除湖北提舉常平
　乘軺一日而殂又數¶年秦始聞仲宗之詞仲宗掛冠
　已久以它事追赴¶大理削籍焉邦衡囚朱崖㡬一紀
<pb:KR3l0062_WYG_014-15a>
　方北歸至端明¶殿學士通奉大夫八十餘而終諡忠
　簡此天力也¶(此一段皆邦衡之子澥手爲刪定/)¶
　
　
　
　
　
　
<pb:KR3l0062_WYG_014-15b>
　
　
　
　
　
　
　
　揮麈後録卷十¶
<md:KR3l0062_SBCK_016-1a>¶
<pb:KR3l0062_WYG_015-1a>
欽定四庫全書
　揮麈後録卷十一¶
　　　　　　　　　　　　宋　王明清¶　撰
