# -*- mode: mandoku-view; -*-
#+TITLE: 揮麈前錄
#+DATE: 2015-09-12 00:24:52.697983
#+PROPERTY: ID KR3l0062
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB07n0621-002揮塵錄前錄-卷二.
<pb:KR3l0062_SBCK_002-1a>¶
揮麈前録卷之二¶
(卄一)朝請大夫主管台州崇道觀汝隂王明清¶
祖宗朝重先代陵寢每下詔申樵採之禁至于再三¶
　置守&KR0193;户委逐處長吏及本縣令佐常切檢校罷¶
　任有無廢闕書于暦子太昊葬宛丘在陳州炎帝¶
　葬長沙在潭州黃帝葬槁山在上郡今坊州界髙¶
　陽葬臨河縣故城東髙辛葬濮陽頓丘城南臺隂¶
　城唐堯葬城陽榖林今鄆州界舜葬零陵郡九疑¶
　山今永州界女媧葬華州界夏禹葬㑹稽山今越¶
　州㑹稽縣啇湯葬寳鼎縣周文王武王並葬京兆¶
　府咸陽縣界漢髙祖葬長陵在耀州安北後漢丗¶
<pb:KR3l0062_SBCK_002-1b>¶
　祖葬原陵在洛陽縣界唐髙祖葬獻陵在耀州三¶
　原縣東太宗葬昭陵在醴泉縣北九堫山以上十¶
　六帝各置守陵五户每歳春秋祠御書名祝板&KR0021;¶
　以大牢諸處舊有祠廟者亦别祭饗啇中宗帝大¶
　戍葬内黃縣東南陽武丁葬西華縣北周成王康¶
　王皆葬畢在咸陽縣界漢文帝葬覇陵在長安東¶
　南宣帝葬杜陵在長安南魏武帝葬髙陵在鄴縣¶
　西晉武帝葬峻陽陵在洛陽後周太祖文帝葬成¶
　陵在耀州富平縣隋髙祖文帝葬太陵在武功縣¶
　以上十帝置三户歳一饗以太牢秦始皇帝葬昭¶
　應縣漢惠帝葬安陵景帝葬陽陵在長安東北武¶
<pb:KR3l0062_SBCK_002-2a>¶
　帝葬茂陵在長安西後漢明帝葬顯節陵章帝葬¶
　敬陵並在洛陽東南魏文帝葬首陽陵在偃師縣¶
　後魏孝文帝葬永寧陵在冨平縣唐明皇泰陵憲¶
　宗景陵俱在奉天縣肅宗建陵葬醴泉縣宣宗正¶
　陵在雲泉縣朱梁太祖葬興極陵在伊闕縣後唐¶
　莊宗葬伊陵在新安縣明宗葬徽陵在洛陽東北¶
　石晉髙祖葬顯陵在壽安縣以上十五帝各置守¶
　陵兩户三年一祭以太牢凡祭祀皆令長吏行禮¶
　所用太牢以羊代之陵户並以陵近小户充除二¶
　稅外免諸雜&KR0423;傜周&KR0074;王葬澠池縣東北靈王葬¶
　河南縣&KR0074;亭西周山上景王葬洛陽城中西北隅¶
<pb:KR3l0062_SBCK_002-2b>¶
　前漢元帝葬渭陵在長安縣成帝葬延陵在咸陽¶
　縣哀帝葬義陵在扶風平帝葬康陵在長安縣北¶
　後漢和帝葬慎陵塋中庚地安帝葬恭陵在長安¶
　西北順帝葬順陵冲帝葬懷陵並在洛陽西質帝¶
　葬静陵&KR0074;帝葬宣陵並在洛陽東靈帝葬文陵在¶
　洛陽西北獻帝葬禪陵在渭城北魏明帝葬髙平¶
　陵在河淸縣髙貴郷公葬洛陽&KR0518;澗之濵陳留王¶
　葬王原陵在鄴西晉惠帝葬太陽陵在洛陽魏文¶
　帝葬冨平縣東南東魏孝静帝葬鄴唐髙宗乾陵¶
　睿宗槁陵穆宗光陵僖宗靖陵並葬奉天縣中宗¶
　定陵代宗元陵順宗豐陵文宗章陵懿宗簡陵並¶
<pb:KR3l0062_SBCK_002-3a>¶
　葬冨平縣德宗崇陵敬宗莊陵武宗端陵並葬三¶
　原縣昭宗和陵葬河南緱氏縣梁末帝葬伊闕縣¶
　後唐¶
　末帝　葬明宗陵内以上三十八¶
　帝常禁樵採此乾德四年十月詔也著于甲令其¶
　後又詔曾經開發者重製禮衣常服棺槨重葬焉¶
　東晉以降六朝陵寢多在金陵丹陽之間皆可考¶
　識而制書不載者當時江左未平故耳先子嘗纂¶
　歷代陵名自漢髙帝建名以來雖后妃追崇僣覇¶
(卄二)無有遺者今行于丗¶
國朝百官致仕庻僚守本官以合遷一官回授任子¶
<pb:KR3l0062_SBCK_002-3b>¶
　侍從仍轉一官宰執換東宫官熈寧初歐陽文忠¶
　公始以太子少師帶觀文殿學士致仕示特恩也¶
　故謝表云道愧師儒乃忝春宫之峻秩身居&KR0373;畒¶
(卄三)猶兼書殿之隆名自是以爲例¶
國朝侍從以上自有&KR0009;禄官如左右正言二史給諫¶
　吏禮部郎中之&KR0011;是也若庻僚曾經飾擢至於雜¶
　流甄叙悉皆有别一見刺字便知涇渭元豐官制¶
(卄四)旣行混而爲一故王荆公有流品不分之語¶
舊制如侍從致仕轉官遺表贈四官皆自其合遷官¶
(卄五)上加之今則&KR0009;禄官至陞朝轉贈僅止貟郎而巳¶
蒲傳正在翰林因入對　神宗曰學士職清地近非¶
<pb:KR3l0062_SBCK_002-4a>¶
　它官比而官儀未寵自今冝加佩魚遂著爲令見¶
　于　神宗實録東坡先生謝入翰林表曰玉堂賜¶
　&KR0144;仰淳化之彌文寳帯重金佩元豐之新渥中書¶
　舍人繫紅鞓犀帶自葉少藴始見姚令威叢語而¶
　石林自記却不及舊假服色不佩魚崇寧末王照¶
　尚書詳定勑令啓請許之自是爲例仍許入衘具¶
(卄六)載詔書其後以除勑中不載多不署魚袋二字¶
國朝凡登從班無在外閑居者有罪則落職歸班亦¶
　奉朝請或黜守偏州甚者乃分司安置不然則告¶
　老掛冠熈寧間始置在外宫觀本王荆公意以處¶
　異論者而荆公首以觀使閑居鍾山者八年¶
<pb:KR3l0062_SBCK_002-4b>¶
官制後惟光禄大夫及中散朝議二大夫分左右増¶
　磨勘而巳初非以科第也元祐間范忠宣當國始¶
　帶左右紹聖初罷去事見常希古奏䟽大&KR0026;二年¶
　又置中奉奉直二大夫徹中散朝議左右字紹興¶
　初樞宻院編修官楊愿啓請再分左右自是以出¶
(卄八)身爲重¶
前宰相爲樞宻使者宋元憲冨鄭公文潞公陳秀公¶
　宣和二年鄭華原以故相領院事紹興七年秦師¶
　垣亦以前揆拜樞宻使未幾復登庸近&KR0010;張魏公¶
　亦然李&KR0022;直許冲元曾令綽韓師朴爲二府後皆¶
　再入爲尚書然不乆復柄用惟令綽竟止八座¶
<pb:KR3l0062_SBCK_002-5a>¶
舊制樞宻使知樞宻院奏薦子弟皆&KR0024;班行故冨鄭¶
　公之子紹京文潞公之子貽慶皆爲閤門祗&KR0049;元¶
(卅)豐後方授文資¶
神宗朝詔樞宻院編修經武要略以都承旨張誠一¶
　提舉誠一武臣也乞&KR0980;編修官二貟時王正仲胡¶
　完夫爲舘職詔令兼之是夕忽御批提舉改作管¶
　勾詰朝(執/政)啓　上所以　上云巳差舘職編修豈¶
(卅一)可令武臣提舉而樞宻院編修自此始也¶
樞宻院舊皆武臣如都承旨亦然　國初二曹俱嘗¶
　爲之熈寜中王荆公怒李評罷去命曾令綽爲都¶
　承旨自是方文武互用矣¶
<pb:KR3l0062_SBCK_002-5b>¶
仁宗以大中祥符七年由慶國公岀閤&KR0173;興初湯特¶
　進封慶國公明清嘗以故事啓之遂上章辝不敢¶
　受改封榮國公王將明白蒙亨宣和間皆封慶公¶
(卅三)而不辝豈一時忘之耶¶
政和中詔天下州縣官皆帶提舉管匀學事時姚麟¶
　以節度使守蔡州建言乞免繫階朝廷許之靖¶
　康初除去紹興中復増但改庻官爲主管時孟信¶
　安仁仲來帥㑹稽先人寓居孟氏與家間契分甚¶
厚仁仲以兄事先人入境語先人云忠厚與秦㑹¶
　之雖爲僚壻而每懷疑心今省謁櫕宫先入朝¶
然後開府從兄求一不傷時忌對劄先人舉此仁¶
<pb:KR3l0062_SBCK_002-6a>¶
　仲大喜爲援麟舊請草牘以上奏入即可㝷又降¶
(卅四)旨自此武臣帥守並免入衘行之至今¶
國朝范魯公王文獻(&KR0270;)魏宣懿(仁浦)秉鈞史館昭文¶
　集賢三相俱全　太宗初即位薛文恵(居正)沈恭¶
　惠(倫)盧大戎(多遜)真宗咸平二年李文靖(沆)文¶
簡(敏中)吕文穆(蒙正)仁宗至和二年劉文忠(沆)¶
　文潞公(彦&KR0054;)冨韓公(弼)元祐初司馬温公爲左僕¶
　射文潞公平章軍國重事吕正獻平章軍國事皆¶
　三相也至三年温公薨文吕二公在位而吕汲公¶
(大防/卅五)范忠宣(純仁)爲左右僕射殆四相然不乆也¶
本朝宰相兼公師者范魯公王文獻趙韓王薛文惠¶
<pb:KR3l0062_SBCK_002-6b>¶
　王文貞丁晉公馮文懿王文公吕文靖韓忠獻曾¶
　宣靖富韓公文潞公吕正獻蔡師垣秦師垣陳魯¶
　公而巳餘皆罷政後方拜近日惟張魏公自外以¶
(卅六)少&KR0019;再拜右揆¶
本朝三入相者趙韓王吕文穆文靖張鄧公文潞公¶
(卅七)蔡元長雖四入而不克有終¶
國朝自外拜相者文潞公韓康公章子厚近年陳原¶
(卅八)公亦曠典也¶
元符末曾文肅自知樞拜相公弟文昭爲翰林鏁&KR0043;¶
　禁中靣對喻旨草麻文昭力辝　上云弟草兄麻¶
　太平美事禁中巳檢見韓絳故事矣不須辝文昭¶
<pb:KR3l0062_SBCK_002-7a>¶
　始拜命蓋熈寧初韓康公入相實持國當制¶
　國朝以來兩家而巳金坡遺事載錢希白爲文僖¶
　草麻雖云儀同鈞衡寔未甞秉政也是時母氏年¶
　九&KR0010;偶至東府門外觀閱歸吿文肅云翁翁明日¶
　相矣適見快行家宣叔翁入内甚急以是逆料巳¶
(卅九)而果然¶
國朝宰相享耆壽者宋惠安八十張鄧公八十六陳¶
　文惠八十二冨文公八十一杜祁公八十宋元獻¶
　七十九李文定七十七曾宣靖八十龐頴公七十¶
　六&KR0171;丞相八十二文潞公雖至九十四而薨貶秩¶
　中蔡師垣亦八十晩節拘籍南遷殂於中路不得¶
<pb:KR3l0062_SBCK_002-7b>¶
(四十)全有冨貴考終¶
本朝名公多厄於六十六韓忠獻歐陽文忠王荆公¶
(四一)&KR0171;翰林而秦師垣復&KR0023;預其數吕正惠吕文穆亦然¶
本朝宰相登庸年少者常山春明退朝録備見之然¶
　無逾近&KR0010;范覺民丞相廷告日方三十一但壽止¶
　三十七其後張魏公入相亦未四十且太夫人康¶
　徤罷相之後遷謫居外幾二十年後雖入竟不拜¶
(四二)元宰¶
國朝身爲宰相壽考康寧再見其子入政府者惟曾¶
(四三)宣靖一人而巳¶
吕文穆相　太宗猶子文靖叅真宗政事相¶
<pb:KR3l0062_SBCK_002-8a>¶
　仁宗文靖子惠穆爲英宗副樞爲神宗樞使¶
　次子正獻爲　神宗知樞相　哲宗正獻孫舜徒¶
(四四)爲　太上皇右丞相繼執　七朝政真盛事也¶
本朝一家爲宰執者吕氏㝡盛旣列于前矣父子兄¶
　弟者韓忠憲(億)子康公(絳)黃門(維)莊敏(縝)范文正¶
(仲淹)子忠宣(純人)左轄(純禮)石元懿(熈載)子文定¶
(中立)吕叅政(餘慶)弟正惠(端)陳參政(恕)子恭公(執/中)¶
曹武惠(彬)子武穆(瑋)任安惠(中師)弟康懿(中正)張¶
參政(洎)孫左轄(璪)王惠獻(化基)子安簡(舉正)陳文¶
　忠(堯&KR0369;)弟文恵(堯佐)王文獻(&KR0019;)孫康靖(貽永)章文¶
　獻(得象)從孫壯恪(楶)丞相(惇)王樞宻(&KR0054;文)子忠簡¶
<pb:KR3l0062_SBCK_002-8b>¶
(疇)吳正肅(育)弟正惠(充)曾宣靖(公亮)子樞宻(孝寛)¶
　韓魏公(&KR0318;)子文定(忠彦)曾孫樞宻(肖胃)胡文恭(&KR0043;)¶
　妷左丞(宗愈)張榮僖(耆)曾孫忠文(叔夜)梁懿肅(適)¶
　孫中書(子美)蔡忠懷(確)子樞宻(懋)林文節(希)從子¶
　中書(攄)蔡太師(京)子樞宻(攸)鄧樞宻(洵武)弟左轄¶
(洵仁)近日如錢參政(端禮)之於文僖史簽書(才)從¶
　子丞相(浩)亦一家而洪右相(适)樞宻(遵)爲伯仲數¶
　十年未嘗見也王文公(安石)弟左轄(安礼)冨韓公¶
(弼/四五)孫知樞(直柔)¶
韓循之奉常(治)之妻魯國太夫人文氏潞公之孫魏¶
　公之孫婦儀公之冢婦吕惠穆之外孫魯簡肅之¶
<pb:KR3l0062_SBCK_002-9a>¶
　外曾孫吕文靖之曾外孫身見其子肖胃爲樞宻¶
　壻鄭億年爲資政殿大學士儀同執政他子與孫¶
　俱&KR0013;飾擢壽隃八秩婦人中罕有唐張延賞苗夫¶
(四六)人可儷之也¶
錢武肅(鏐)自唐乾寜中盡有二浙之地享國五丗至¶
　忠懿王(俶)以版圗來歸改封鄧國王子弟皆換節旄¶
　其後弟十四子文僖(惟演)以文章進仕昭陵爲樞宻¶
　使文僖子次對(暄)次對子(景臻)尚秦魯公主位至少¶
　保生子伯誠(忱)亦至少師它子悉建節伯誠子處¶
　和(端禮)今參知政事忠懿兄廢王(倧)之子希白(易)¶
　希白子修懿(明逸)子飛(彦逺)兄弟對掌内外制父¶
<pb:KR3l0062_SBCK_002-9b>¶
　子又中大科子飛子穆(勰)元祐中入禁林穆子遜¶
　叔(伯言)至樞宻直學士他位顯庸尚多雖間有以¶
(四七)肺腑進然冨貴文物三百年相續前代所未見也¶
晏元獻夫人王氏國初勲臣超之女樞宻使德用之¶
　妹也元獻壻冨鄭公也鄭公壻馮文簡文簡孫壻¶
　蔡彦清朱聖予聖予女適&KR0364;子濟俱爲執政元獻¶
　有古硯一竒甚王氏舊物也諸女相授號傳壻硯¶
　今藏&KR0364;氏朱之孫女適洪景嚴近又登二府亦盛¶
　事也又有古犀帶一亦元獻舊物今亦藏&KR0364;氏明¶
(四八)清甞於子濟子珙處見之¶
本朝居政府在具慶下者王文獻盧大戎包孝肅張文¶
<pb:KR3l0062_SBCK_002-10a>¶
　孝呉長文呉正肅吕吉父章子后安厚卿馮彦爲曾¶
(四九)令綽王彦霖李士羙王將明蔡居安林彦振王元忠¶
本朝狀元登庸者吕文穆李文定王文正宋元憲故¶
　詩人有云皇朝四十三龍首身到黄扉止四人王¶
　文安覧之不恱後數十年李士羙何文　亦以廷¶
(五十)魁至鼎席¶
唐朝丗掌絲綸以爲羙談而　本朝以來兄弟居禁¶
　林者竇可象(儀)弟望之(儼)宋元憲景文王荆公和¶
　父韓康公持國&KR0171;翰林子由曾文肅文昭蔡元長元¶
　度鄧子裳子文張康伯賔老宇文仲逹叔通父子則¶
　李文正昌武晁文元文莊梁翰林(固)懿肅(適)蔡文忠¶
<pb:KR3l0062_SBCK_002-10b>¶
　仲逺(延慶)錢希白子飛&KR0171;儀甫子容一家則張尚書¶
(洎)唐公(瓌)&KR0201;明(璪)范蜀公子功淳父元長而淳父元¶
　長又父子也錢氏又有純老穆父焉葉道卿少藴¶
　而蔡君謨之於元長兄弟亦一族也外制則前人¶
　俱嘗掌之惟曾南豐與文昭文肅兄弟三人焉孔¶
　經父常父劉邍父贛父與從子少馮又對掌内外¶
(五一)制也近日於洪忠宣父子間再見之¶
雍孝聞蜀士之秀也元符末有聲太學學者推重之¶
崇寜初省試奏名第一前此婁上封事剴切九重固¶
　巳黙識其名至是殿䇿中力詆二蔡及時政未便者¶
　徽宗大怒减死竄海外宣和末上思其忠親批云¶
<pb:KR3l0062_SBCK_002-11a>¶
　雍孝聞昨上書致罹刑辟忠誠可嘉特開落過犯授¶
　修武郎閤門宣賛舍人命攽而孝聞死矣於是録其¶
　子子纯爲右選紹興初從張魏公入蜀魏公令属¶
　趙喆軍中喆誅子纯坐編管旣死魏公憐之復致¶
　其子安行一官紹興間以告訐流領外不知所終¶
(五二)三丗俱以罪廢與前所紀諸家不侔然亦不幸也¶
唐朝崔盧李鄭及城南韋杜二家蟬聮珪組丗爲顯著¶
　至　本朝絶無聞人自　祖宗以來故家以真定¶
　韓氏爲首忠憲公家也忠憲諸子名連系字康公¶
　兄弟也生宗字宗生子名從玉字玉生子從日字¶
　日生元字元生子從水字居京師廷有桐木都人以¶
<pb:KR3l0062_SBCK_002-11b>¶
　桐樹目之以别相韓焉相韓則魏公家也魏公生儀公¶
　兄弟名連彦字彦生子名從口字口生子從胄字¶
　胄之子名連三畫或謂魏公之命以其名&KR0318;字析¶
　焉東萊吕氏文穆家也文穆諸子文靖兄弟也名¶
　連簡字簡字生公字公字生希字希字生問字問¶
　字生中字中字生大字大字生祖字河内向氏文¶
　簡公家也文簡諸子名連傳字傳字生子從系字¶
　系字生從宗字欽聖憲肅兄弟也宗字生子字子¶
　字生水字水字生土字土字生公字兩浙錢氏文¶
　僖兄弟名連惟字惟字生日字日字生景字景字¶
　生心字心字生之(字/在)長主孫則連端字賜名也曹¶
<pb:KR3l0062_SBCK_002-12a>¶
　武惠諸子名連玉字玉字生　字慈聖光獻昆季¶
　也人字生言字言字生日字日字生水字水字生¶
　絲字髙武烈諸子連遵字遵字生士字宣仁聖烈¶
　兄弟也士字生公字公字生丗字丗字生之字晁¶
　文元諸子名連宗字文莊兄弟也宗字生仲字仲¶
　字生端字端字生之字之字生公字公字生子字¶
　李文定本甄城人旣徙京師都人呼爲濮州李家¶
　李文和居永寜坊有園亭之勝築髙樓臨道邊呼¶
　爲看樓李家李邯鄲宅並念佛橋以橋名目之陳¶
　文惠居近金水門以門名目之王文貞手植三槐¶
　于廷都人以三槐表之王文正本北海人以青州¶
<pb:KR3l0062_SBCK_002-12b>¶
　王氏别之王景彛居太子巷以巷名目之王審&KR0318;¶
　太師九子以九院呼之張榮僖以位顯名以待中¶
　家目之賈文元居廂後宋宣獻居宣明坊亦以巷¶
　名目之宋元獻兄弟安陸人以安州表以上數家¶
　&KR0128;源旣繁名不盡連矣在江南則兩曾氏宣靖與¶
　南豐是也曾文清兄弟亦以儒學顯又二族矣三¶
&KR0171;氏太簡儀父明允兩范氏蜀公與文正是也若¶
莆田之蔡白沙之蕭毗陵之胡㑹稽之石番陽之¶
　陳新安之汪呉興之沈龍泉州之鮑皆爲今之望¶
(五三)族而都城專以戚里名家又數家不能悉數也¶
建州浦城㝡爲僻邑而四甲族皆本縣人楊氏則起¶
<pb:KR3l0062_SBCK_002-13a>¶
　于文莊章氏則肇自郇公蓋練夫人孫夫人隂德¶
　丗多傳焉黃氏本于子思陳氏本于秀公軒裳極¶
(五四)盛今仕途所至有之¶
浦城章氏盡有諸元子平爲廷試魁而表民(望之)制¶
　科第一子厚(悙)開封府元正夫(楶)鎻&KR0441;元正夫子¶
(綡)爲國學元子厚子(援)爲省元次子(持)爲别試元¶
　其後自閩徙居吴中族属旣殷簪裳益茂至今放¶
　牓必有居上列者章氏自有登科題名石刻在建陽¶
<pb:KR3l0062_SBCK_002-13b>¶
¶
揮麈前録卷之二¶
